# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:16.222508
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 卷五十二
<pb:KR2m0006_WYG_052-1a>¶
欽定四庫全書¶
　西漢㑹要卷五十二¶
　　　　　　　　　　　　宋　徐天麟　撰¶
　食貨三¶
　　算訾¶
訾算(景紀後二年服䖍注云/訾萬錢算百二十七)¶
　　算車船¶
武帝元光六年初算商車(本紀注云始稅商/賈車船令出算)¶
<pb:KR2m0006_WYG_052-1b>¶
時公卿言異時算軺車有差請算如故非吏比者三老¶
北邊騎士軺車一算(師古曰比例也身非為吏之例非/為三老非為北邊騎士而有軺車)¶
(皆令出/一算)商賈人船車二算船五丈以上一算匿不自占¶
占不悉戍邊一歲有能告者以其半畀之(食貨/志)¶
　　算緡錢¶
武帝元狩四年初算緡錢(本紀李斐曰一貫千錢出算/二十也師古曰謂有儲積錢)¶
(者計其緡/而稅之)¶
公卿言異時算軺車賈人緡錢有差請算如故諸賈人¶
<pb:KR2m0006_WYG_052-2a>¶
末作貰貸賣買居邑積諸物及商以取利者雖無市籍各¶
以其物自占率緡錢二千而一算(瓚曰此緡錢為是儲/緡錢也故隨其用所)¶
(施施於利重/者其算亦多)諸作有租及鑄(如淳曰以手力/所作而賣之)率緡錢四¶
千而一算匿不自占占不悉戍邊一歲沒入緡錢有能¶
告者以其半畀之(食貨/志)¶
元鼎三年十一月令民告緡者以其半與之(本/紀)¶
天子既下緡錢令而尊卜式百姓終莫分財佐縣官於¶
是告緡錢縱矣(故令相/告言也)楊可告緡徧天下中家以上大¶
<pb:KR2m0006_WYG_052-2b>¶
氐皆遇告杜周治之獄少反者迺分遣御史廷尉正監¶
分曹往往即治郡國緡錢得民財物以億計奴以千萬¶
數田大縣數百頃小縣百餘頃宅亦如之於是商賈中¶
家以上大氐破民媮甘食好衣不事蓄臧之業而縣官¶
以鹽鐵緡錢之故用少饒矣(食貨/志)¶
楊可方受告緡義縱以為此亂民部吏捕其為可使者¶
天子聞使杜式治以為廢格沮事業縱市(史記義/縱傳)¶
元鼎四年令民得蓄邊縣官假馬母三歲而歸及息什¶
<pb:KR2m0006_WYG_052-3a>¶
一以除告緡用充入新秦中(食貨志師古曰官得毋馬/之息以給用度故除告緡)¶
(之令/也)¶
　　租六蓄¶
武帝租及六蓄(西域/傳贊)¶
昭帝元鳳二年令郡國無歛今年馬口錢(本紀文穎曰/往時有馬口)¶
(出歛錢今省如淳曰/所請租及六蓄也)¶
翟方進請算馬牛羊(張晏曰馬牛羊頭數/出稅算千輸二十也)¶
　　雜稅¶
<pb:KR2m0006_WYG_052-3b>¶
武帝太初四年徙𢎞農都尉治武闗稅出入者以給闗¶
吏卒食(本/紀)¶
軍市租(馮唐傳魏尚為雲中守/軍市租盡以給士卒)¶
市籍租(何武/傳)¶
槀租(貢禹/傳)¶
海租(食貨志耿夀昌/白增海租三倍)¶
海稅(平紀注云海/丞主海稅)¶
　　給獻費¶
<pb:KR2m0006_WYG_052-4a>¶
髙帝十一年詔曰欲省賦甚今獻未有呈吏或多賦以¶
為獻而諸侯王尤多民疾之令諸侯王通侯常以十月¶
朝獻及郡各以其口數率人歲六十三錢以給獻費(本/紀)¶
　　以粟當賦¶
昭帝元鳳二年令三輔太常郡得以菽粟當賦(紀師古/曰諸侯)¶
(應出賦算租稅者皆/聽以菽粟當錢物也)¶
六年詔穀賤傷農今三輔太常穀賤其令以菽粟當今¶
年賦(本/紀)¶
<pb:KR2m0006_WYG_052-4b>¶
　　募民入粟¶
晁錯說文帝曰方今之務莫若使民務農欲民務農在¶
於貴粟貴粟之道在於以粟為賞罰今募天下入粟縣¶
官得以拜爵得以除罪如此則富人有爵農民有錢粟¶
有所渫夫能入粟以受爵者皆有餘者也取於有餘以¶
供上用則貧民之賦可損所謂損有餘補不足令出而¶
民利者也粟者王者大用政之本務令民入粟受爵至¶
五大夫乃復一人耳此其與騎馬之功相去逺矣爵者¶
<pb:KR2m0006_WYG_052-5a>¶
上之所擅出於口而亡窮粟者民之所種生於地而不¶
乏夫得髙爵與免罪人之所甚欲也天下使人入粟於¶
邊以受爵免罪不過三歲塞下之粟必多矣於是文帝¶
從錯之言令民入粟邊六百石爵上造稍增至四千石¶
為五大夫萬二千石為大庶長各以多少級數為差錯¶
復奏言陛下幸使天下入粟塞下以拜爵甚大惠也竊¶
恐塞卒之食不足用大渫天下粟邊食足以支五歲可¶
令入粟郡縣矣足支一歲以上可時赦勿收農民租時¶
<pb:KR2m0006_WYG_052-5b>¶
有軍役若遭水旱民不困乏天下安寧歲熟且美則民¶
大富樂矣上復從其言迺下詔賜民十二年租稅之半¶
明年遂除民田之租稅(食貨/志)¶
武帝通西南夷道悉巴蜀租賦不足以供之乃募豪民¶
田南夷入粟縣官而内受錢於都内(同/上)¶
　　榷酤¶
文帝後三年詔曰以口量地其於古猶有餘而食之甚¶
不足者其咎安在無乃為酒醪以靡穀者多與(本/紀)¶
<pb:KR2m0006_WYG_052-6a>¶
景帝中三年夏旱禁酤酒(本/紀)¶
後元年夏民得酤酒(本/紀)¶
武帝天漢三年初榷酒酤(本紀韋昭曰以木渡水曰榷/謂禁民酤釀獨官開置如道)¶
(路設木為榷獨取利也師古/曰榷者獨歩橋今畧彴是)¶
昭帝始元六年二月詔有司問郡國所舉賢良文學民¶
所疾苦議罷鹽鐵榷酤秋七月罷榷酤官賣酒升四錢¶
(本紀按食貨志云𢎞羊與/丞相千秋共奏罷酒酤)¶
　　鹽鐵¶
<pb:KR2m0006_WYG_052-6b>¶
秦田租口賦鹽鐵之利二十倍於古漢興循而未改(食/貨)¶
(志/)¶
孝惠髙后時吳有豫章銅山即招致天下亡命盗鑄錢¶
東煑海水為鹽以故無賦國用饒足(吳王/濞傳)¶
　班固贊曰吳王擅山之利能薄歛以使其衆逆亂之¶
　萌自其子興古者諸侯不過百里山海不以封盖防¶
　此矣¶
文帝後六年㢮山澤(本/紀)¶
<pb:KR2m0006_WYG_052-7a>¶
董仲舒說武帝曰宜少近古鹽鐵皆歸於民然後可善¶
治也(食貨/志)¶
元狩中兵連不解縣官大空富商大賈冶鑄䰞鹽財或¶
累萬金而不佐公家之急於是以東郭咸陽孔僅為大¶
農丞領鹽鐵事(已上元狩/四年事)五年大農上鹽鐵丞孔僅咸¶
陽言山海天地之藏宜屬少府陛下弗私以屬大農佐¶
賦願募民自給費因官器作䰞鹽官與牢盆(蘇林曰牢/價直也今)¶
(世人言顧手牢如淳曰牢廪食也古者名/廪為牢盆煑鹽盆也師古曰牢蘇說是)浮食竒民欲¶
<pb:KR2m0006_WYG_052-7b>¶
擅斡山海之貨以致富羡役利細民其沮事之議不可¶
勝聽敢私鑄鐵器煑鹽者釱左趾沒入其器物郡不出¶
鐵者置小鐵官(鑄故/鐵)使屬在所縣使僅咸陽乗傳舉行¶
天下鹽鐵作官府除故鹽鐵家富者為吏吏益多賈人¶
矣孔僅使天下鑄作器三年中拜為大農列於九卿而¶
縣官以鹽鐵緡錢之故用少饒矣(少史/作益)益廣開置左右¶
輔初大農幹鹽鐵官布多置水衡欲以主鹽鐵及楊可¶
告緡上林財物衆乃令水衡主上林上林既充滿益廣¶
<pb:KR2m0006_WYG_052-8a>¶
云云元鼎六年拜卜式為御史大夫式既在位見郡國¶
多不便縣官作鹽鐵器苦惡(鹽味苦/器脆惡)賈貴或彊令民買¶
之迺因孔僅言事上不說漢連出兵三歲費仰大農以¶
均翰調鹽鐵助賦故能澹之(食貨/志)¶
元鼎中博士徐偃使行風俗偃矯制使膠東魯國鼓鑄¶
鐵鹽還奏事徙為太常丞御史大夫張湯劾偃矯制大¶
害法至死偃以為春秋之義大夫出疆有可以安社稷¶
存萬民顓之可也湯以致其法不能詘其義有詔下終¶
<pb:KR2m0006_WYG_052-8b>¶
軍問狀軍詰偃曰古者諸侯國異俗分百里不通時有¶
聘㑹之事安危之埶呼吸成變故有不受辭造命顓已¶
之宜今天下為一萬里同風故春秋王者無外偃巡封¶
域之中稱以出疆何也且鹽鐵郡有餘臧正二國廢不¶
鼓不足以為利害而以安社稷存萬民為辭何也又詰¶
偃膠東南近琅邪北接北海魯國西枕泰山東有東海¶
受其鹽鐵偃度四郡口數田地率其用器食鹽不足以¶
并給二郡邪將埶宜有餘而吏不能也何以言之偃矯¶
<pb:KR2m0006_WYG_052-9a>¶
制而鼓鑄者欲及春耕種贍民器也今魯國之鼓當先¶
具其備至秋乃能舉火此言與實反者非偃已前三奏¶
無詔不惟所為不許而直矯作威福以從民望干名采¶
譽此明聖所必加誅也枉尺直尋孟子稱其不可令所¶
犯罪重所就者小偃自予必死而為之邪將幸誅不加¶
欲以采名也偃窮詘服罪當死軍奏偃矯制顓行非奉¶
使體請下御史召偃即罪奏可上善其詰有詔示御史¶
大夫(終軍/傳)¶
<pb:KR2m0006_WYG_052-9b>¶
元封元年桑𢎞羊為治粟都尉領大農盡民僅幹天下¶
鹽鐵迺請置大農部丞數十人分部主郡國各往往置¶
均輸鹽鐵官(食貨/志)¶
昭帝即位六年詔郡國舉賢良文學之士問以民所疾¶
苦教化之要皆對願罷鹽鐵酒榷均輸官毋與天下爭¶
利示以儉節𢎞羊難以為國家大業所以制四夷安邊¶
足用之本不可廢也(食貨/志)¶
所謂鹽鐵議者起始元中召文學賢良問以治亂皆對¶
<pb:KR2m0006_WYG_052-10a>¶
願罷郡國鹽鐵酒榷均輸毋與天下爭利御史大夫𢎞¶
羊以為此迺所以安邊竟制域外國家大業不可廢也¶
當時相詰難頗有其議文至宣帝時汝南桓寛次公推¶
衍鹽鐵之議増廣條目極其論難著數萬言亦欲以究¶
治亂成一家之法焉其辭曰觀公卿賢良文學之議異¶
乎吾所聞聞汝南朱生言當此之時英俊並進賢良茂¶
陵唐生文學魯國萬生之徒六十有餘人咸聚闕庭抒¶
六藝之風陳治平之原知者贊其慮仁者明其施勇者¶
<pb:KR2m0006_WYG_052-10b>¶
見其斷辨者騁其辭斷斷焉行行焉雖未詳備斯可畧¶
觀矣山中劉子推言王道矯當世反諸正彬彬然𢎞博¶
君子也九江祝生奮史魚之節發憤懣譏公卿介然直¶
而不撓可謂不畏彊圉矣桑大夫據當世合時變上𣙜¶
利之略雖非正法鉅儒宿學不能自解博物通達之士¶
也然攝公卿之柄不師古始放於末利處非其位行非¶
其道果隕其性以及厥宗車丞相履伊呂之列當軸處¶
中括囊不言容身而去彼哉彼哉若夫丞相御史兩府¶
<pb:KR2m0006_WYG_052-11a>¶
之士不能正議以輔宰相成同類長同行阿意茍合以¶
說其上斗筲之徒何足選也(車千/秋贊)¶
宣帝地節四年詔鹽民食之而賈咸貴其減天下鹽賈¶
(本/紀)¶
元帝元初五年罷鹽鐵官(本/紀)¶
永光二年復鹽鐵官(紀按食貨志云元帝罷/鹽鐵官三年而復之)¶
成帝綏和二年賜翟方進冊曰百僚用度各有數君增¶
益鹽鐵更變無常朕既不明隨奏許可云云方進自殺¶
<pb:KR2m0006_WYG_052-11b>¶
(翟方/進傳)¶
倚頓用鹽鐵起¶
甘鄲郭縱以鑄冶成業與王者埒富¶
蜀卓氏用鐵冶富¶
程鄭亦冶鑄賈魋結民富埒卓氏擅鹽井之利期年所¶
得自倍遂殖其貨¶
宛孔氏用鐵冶為業大鼓鑄家致數千金¶
丙氏以鐵冶起富至鉅萬(並貨/殖傳)¶
<pb:KR2m0006_WYG_052-12a>¶
　¶
　¶
　¶
　¶
　¶
　¶
　¶
　¶
<pb:KR2m0006_WYG_052-12b>¶
　¶
　¶
　¶
　¶
　¶
　¶
　¶
　西漢㑹要卷五十二¶
