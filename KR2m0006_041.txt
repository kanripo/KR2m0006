# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:16.025316
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 卷四十一
<pb:KR2m0006_WYG_041-1a>¶
欽定四庫全書¶
　西漢會要卷四十一¶
　　　　　　　　　　　　宋　徐天麟　撰¶
　職官十一¶
　　集議下¶
議民政¶
　文帝元年三月詔曰方春和時吾百姓鰥寡孤獨窮¶
　困之人或阽於死亾其議所以振貸之(本/紀)¶
<pb:KR2m0006_WYG_041-1b>¶
　後元年詔曰間者數年歳比不登其與列侯吏二千¶
　石博士議之有可以佐百姓者無有所隠(同/上)¶
　武帝時公孫𢎞奏言禁民亡得挾弓弩便上下其議¶
　吾邱夀王對曰大不便書奏上以難丞相𢎞𢎞詘服¶
　焉(吾邱夀/王傳)¶
　元鼎六年上曰今内史稲田租挈重不與郡同其議¶
　减令吏民勉農盡地利平繇行水勿使失時(溝洫/志)¶
　昭帝始元六年二月詔有司問郡國所舉賢良文學¶
<pb:KR2m0006_WYG_041-2a>¶
　民所疾苦議罷鹽鐡𣙜酤(紀詳見/鹽鐡條)¶
　元帝時貢禹言宜罷采珠玉金銀鑄錢之官毋復以¶
　為幣除其販賣租銖之律租税皆以布帛及穀議者¶
　以為交易待錢布帛不可尺寸分裂禹議亦寢(食貨/志下)¶
　禹以為宜令民七歳去齒乃出口錢年二十乃算天¶
　子下其議令民産子七歳乃出口錢自此始(傳/)¶
　成帝建始三年京師民言大水至召公卿議大將軍¶
　鳳以為云云羣臣皆從鳯議左將軍王商獨曰必訛¶
<pb:KR2m0006_WYG_041-2b>¶
　言也上乃止(王商/傳)¶
　有上書言古者以龜貝為貨今以錢易之民以故貧¶
　宜可改幣上以問師丹丹對言可改章下有司議皆¶
　以為行錢以來久難卒變易(師丹/傳)¶
議法制¶
　孝文二年詔丞相太尉御史令犯法者已論而使無¶
　罪之父母妻子同産坐之朕甚弗取其議丞相周勃¶
　陳平奏臣之愚計以為如其故便文帝復曰云云朕¶
<pb:KR2m0006_WYG_041-3a>¶
　未見其便宜熟計之平勃乃曰臣等謹奉詔(刑法/志)¶
　十三年制詔御史其除肉刑丞相張蒼御史大夫馮¶
　敬言臣謹議云云臣昧死請制曰可(刑法/志)¶
　景帝元年詔吏所受監臨以飲食免重受財物賤買¶
　貴賣論輕廷尉與丞相更議著令廷尉信謹與丞相¶
　議曰云云(本/紀)¶
　宣帝時京兆尹張敞上書願令諸有罪皆得以貲入¶
　穀八郡贖罪事下有司蕭望之與少府李疆議云云¶
<pb:KR2m0006_WYG_041-3b>¶
　於是天子復下其議兩府丞相御史以難問敞敞曰¶
　云云疆復對曰不便遂不施敞議(望之/傳)¶
　哀帝即位詔曰諸侯王列侯公主吏二千石及豪富¶
　民多蓄奴婢田宅亡限其議限制(本/紀)¶
議同姓¶
　淮南王長謀反召至長安丞相臣蒼典客臣敬行御¶
　史大夫事宗正臣逸廷尉臣賀備盗賊中尉臣福昧¶
　死言長當棄市制曰朕不忍加法於王其與列侯二¶
<pb:KR2m0006_WYG_041-4a>¶
　千石議臣蒼臣敬臣逸臣福臣賀昧死言臣謹與列¶
　侯吏二千石臣嬰等四十三人議宜論如法¶
　元朔中肥如令郢人昆弟上書具言燕王定國事下¶
　公卿議皆曰當誅上許之(燕王/澤傳)¶
　淮南王安反衡山王賜淮南王弟當坐收有司請逮¶
　捕衡山王上曰諸侯各以其國為本不當相坐與諸¶
　侯王列侯議趙王彭祖列侯讓等四十三人皆曰云¶
　云膠西王端議曰云云丞相𢎞廷尉湯㠯聞(本/傳)¶
<pb:KR2m0006_WYG_041-4b>¶
議大臣¶
　始元四年桑𢎞羊子廷亡過父故吏侯史吳㑹赦吳¶
　得自出繫獄廷尉少府雜治及事丞相車千秋召中¶
　二千石博士㑹公車門議問吳法明日千秋封上衆¶
　議大將軍光以千秋擅召中二千石以下遂下少府¶
　廷尉獄¶
　蕭望之劾奏韓延夀上僭不道又自陳前為延夀所¶
　奏今復舉延夀罪衆庻皆以臣懷不正之心侵寃延¶
<pb:KR2m0006_WYG_041-5a>¶
　夀願下丞相中二千石博士議其罪事下公卿皆以¶
　延夀前既無狀後復誣愬典法大臣欲以解罪狡猾¶
　無道竟坐棄市(延夀/傳)¶
　定陵侯淳于長坐大逆誅長小妻廼始等六人皆以¶
　長事未發覺時棄去或更嫁及長事發丞相方進大¶
　司空武議廼始等於法無以解請論孔光議以為不¶
　當坐有詔光議是(孔光/傳)¶
　哀帝初薛宣子况賕客楊明殺申咸事下有司御史¶
<pb:KR2m0006_WYG_041-5b>¶
　中丞衆等奏况明皆棄市廷尉以為皆全為城旦上¶
　以問公卿議臣丞相光大司空丹以中丞議是自將¶
　軍以下至博士議郎皆是廷尉(薛宣/傳)¶
　哀帝時丞相王嘉上書薦故廷尉梁相等尚書劾奏¶
　嘉言事恣意迷國㒺上不道下將軍中朝者議左將¶
　軍公孫禄司𨽻鮑宣光禄大夫孔光等十四人皆以¶
　為嘉應迷國不道法光禄大夫諸吏給事中龔勝獨¶
　書議曰嘉迷國不疑今舉相等過微薄日暮議者罷¶
<pb:KR2m0006_WYG_041-6a>¶
　明旦復會左將軍禄問勝君議亡所據今奏當上宜¶
　何從勝曰將軍以勝議不可者通劾之遂可光奏光¶
　等請詔嘉詣獄制曰驃騎將軍御史大夫中二千石¶
　二千石博士議郎衛尉雲等五十人以為如光等言¶
　可許議郎龔等以為宜奪爵土免為庻人永信少有¶
　猛等十人以為大臣括髪闗械裸躬就笞非所以重¶
　國褒宗廟也有詔假謁者節召丞相詣廷尉詔獄(龔/勝)¶
　(王嘉/傳)¶
<pb:KR2m0006_WYG_041-6b>¶
　傅太后怨傅喜使孔郷侯晏風丞相令奏免喜侯朱¶
　博受詔與御史大夫趙𤣥議元博奏請免為庻人上¶
　疑博𤣥承指詔左將軍彭宣與中朝者雜問宣等劾¶
　奏博宰相𤣥上卿晏以外親不忠不道臣請詔謁者¶
　召博𤣥晏詣廷尉詔獄制曰將軍中二千石二千石¶
　諸大夫博士議郎議右將軍蟜望等四十四人以為¶
　如宣等言可許諫大夫龔勝等十四人以為晏宜與¶
　博元同罪罪皆不道上减𤣥死罪三等削晏户四分¶
<pb:KR2m0006_WYG_041-7a>¶
　之一假謁者節召丞相詣廷尉詔獄(博/傳)¶
議邊事¶
　孝文即位將軍陳武議曰南粤朝鮮宜用征伐孝文¶
　曰朕能任衣冠念不到此且無議軍(律/書)¶
　四年單于遺漢書書至漢議擊與和親孰便公卿皆¶
　曰和親甚便漢許之(匈奴/傳)¶
　景帝時匈奴徐奴等五人䧏漢上欲侯之周亞夫曰¶
　云云上曰丞相議不可用(本傳詳見/處䧏條)¶
<pb:KR2m0006_WYG_041-7b>¶
　武帝時匈奴求和親羣臣議上前博士狄山曰和親¶
　便上問御史大夫張湯湯曰此愚儒亡知(張湯/傳)¶
　元光二年初匈奴來請和親上下其議大行王恢議¶
　曰不如勿許御史大夫韓安國曰不如和親羣臣議¶
　多附安國於是上許和親明年馬邑豪聶一言匈奴¶
　可誘以利致之上召問公卿大行王恢對曰擊之便¶
　御史大夫安國曰勿擊便恢曰不然擊之便安國曰¶
　不然勿擊便恢曰不然擊之便安國曰不然勿擊便¶
<pb:KR2m0006_WYG_041-8a>¶
　恢曰不然云云上曰善廼從恢議(韓安/國傳)¶
　中大夫主父偃盛言朔方地肥饒外阻河内省轉輸¶
　減漕廣中國滅胡之本也上覽其説下公卿議皆言¶
　不便公孫𢎞曰云云朱買臣難詘𢎞遂置朔方本偃¶
　計也(主父/偃傳)¶
　烏孫使使獻馬願得尚漢公主為昆弟天子問羣臣¶
　議計(西域/傳)¶
　太初元年李廣利詣宛取馬二歳人少不足㠯拔宛¶
<pb:KR2m0006_WYG_041-8b>¶
　其夏漢亡浞野之兵於匈奴公卿議者皆願罷宛(李/廣)¶
　(利/傳)¶
　帝末年悔征伐之事廼下詔曰廼者以縛馬書徧視¶
　丞相御史二千石諸大夫郎為文學者迺至郡屬國都¶
　尉成忠趙破奴等皆以虜自縛其馬不祥甚哉或以¶
　為欲以見彊(西域/傳)¶
　神爵元年趙充國擊𦍑虜欲以威信招降䍐开及刼¶
　掠者解㪚虜謀徼極廼擊之辛武賢奏言云云天子¶
<pb:KR2m0006_WYG_041-9a>¶
　下其書充國令與校尉以下吏士知𦍑事者博議充¶
　國及長史董通年以為此殆空言非至計也天子下¶
　其書公卿議者咸以為不先破䍐开則先零未可圖¶
　也上迺拜武賢為破羌將軍賜璽書嘉納其册以書敇責¶
　充國(趙充/國傳)¶
　充國上屯田奏奏每上輒下公卿議臣初是充國計¶
　者什三中什五最後什八有詔詰前言不便者皆頓¶
　首服丞相魏相曰後將軍數畫軍册其言常是臣任¶
<pb:KR2m0006_WYG_041-9b>¶
　其計必可用也(趙充/國傳)¶
　甘露二年匈奴欵塞詔有司議咸曰禮儀宜如諸侯¶
　王稱臣昧死再拜位次諸侯王詔曰其以客禮待之¶
　位在諸侯王上(宣/紀)¶
　匈奴来朝詔公卿議其儀丞相霸御史大夫定國議¶
　曰其禮儀宜如諸侯王位次其下蕭望之以為位在¶
　諸侯王上天子采之(蕭望/之傳)¶
　初元元年珠崖反(本紀作/三年)上與有司議大發軍待詔¶
<pb:KR2m0006_WYG_041-10a>¶
　賈捐之建議以為不當擊上使侍中王商詰問捐之¶
　捐之對奏上以問丞相御史御史大夫陳萬年以為¶
　當擊丞相于定國以為捐之議是上廼從之(賈捐/之傳)¶
　甘延夀陳湯上疏斬郅支首及名王以下宜梟頭藁¶
　街事下有司丞相匡衡御史大夫繁延夀以為宜勿¶
　梟車騎將軍許嘉右將軍王商㠯為宜梟有詔將軍¶
　議是(陳湯/傳)¶
　永光二年隴西𦍑反詔召丞相韋𤣥成御史大夫鄭¶
<pb:KR2m0006_WYG_041-10b>¶
　𢎞大司馬車騎將軍王接左將軍許嘉右將軍馮奉¶
　世入議(馮奉/世傳)¶
　呼韓邪單于上書願保塞請罷邊備塞吏卒天子令¶
　下有司議議者皆以為便郎中侯應習邊事以為不¶
　可許上問狀應對奏天子有詔勿議罷邊事(匈奴/傳)¶
　河平元年匈奴使者伊邪莫衍言欲降下公卿議議¶
　者或言宜如故事受其降光禄大夫谷永議郎杜欽¶
　以為不如勿受對奏天子從之(同/上)¶
<pb:KR2m0006_WYG_041-11a>¶
　成帝時單于當來朝遣使言病願朝明年息夫躬上¶
　奏以為疑有他變書奏上引見躬召公卿將軍大夫¶
　議左將軍公孫禄以為躬欲逆詐不可許躬掎禄曰¶
　云云臣與禄異議未可同日語也上曰善乃罷羣臣¶
　獨與躬議(息夫/躬傳)¶
　建平四年單于上書願朝五年上以問公卿公卿以¶
　為可且勿許單于使辭去未發黄門郎楊雄上書諌¶
　天子寤焉召還使者更報單于書而許之(匈奴/傳)¶
<pb:KR2m0006_WYG_041-11b>¶
雜録¶
　元封四年闗東流民二百萬口無名數者四十萬公¶
　卿欲議請徙流民於邊以適之上以為石慶老謹不¶
　能與其議乃賜丞相告歸而案御史大夫以下議為¶
　請者(萬石/君傳)¶
　成帝封淳于長平當坐前議不正左遷鉅鹿太守(見/上)¶
　(議功/賞條)¶
　孔光為御史大夫以議不中意左遷廷尉(本/傳)¶
<pb:KR2m0006_WYG_041-12a>¶
　哀帝時馬宫與丞相御史雜議帝祖母傅太后諡及¶
　元始中王莽發傅太后陵從歸定陶以民禮葬之追¶
　誅前議者(馬宫/傳)¶
　董仲舒在家朝廷如有大議使使及廷尉張湯就其¶
　家而問之(董仲/舒傳)¶
　趙充國罷就第朝廷每有四夷大議常與參兵謀問¶
　籌策焉(本/傳)¶
　張禹家居以特進為天子師國家有大政必與定議¶
<pb:KR2m0006_WYG_041-12b>¶
　(本/傳)¶
　¶
　¶
　¶
　¶
　¶
　¶
　西漢會要卷四十一¶
