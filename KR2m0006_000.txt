# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:15.407786
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 提要
<pb:KR2m0006_WYG_000-1a>¶
欽定四庫全書　　　　　史部十三¶
　西漢㑹要　　　　　　　政書類一(通制之屬/)¶
　　提要¶
　　　　(臣/)等謹案西漢㑹要七十卷宋徐天麟撰天¶
　　　　麟字仲祥臨江人開禧元年進士調撫州教¶
　　　　授厯武學博士通判惠潭二州權知英徳府¶
　　　　事蹟附見宋史徐夢莘傳傳稱天麟為通直¶
　　　　郎得之之子夢莘之從子晁公武讀書志則¶
<pb:KR2m0006_WYG_000-1b>¶
　　　　稱為夢莘之子考樓鑰攻媿集有西漢㑹要¶
　　　　序曰徐思叔為左氏國記其兄祕閣商老為¶
　　　　北盟錄已而思叔之子孟堅著漢官考次子¶
　　　　仲祥又作漢㑹要商老夢莘之字思叔得之¶
　　　　之字也然則史不悞而晁氏悞矣其書仿唐¶
　　　　㑹要之體取漢書所載制度典章見於紀志¶
　　　　表傳者以類相從分門編載其無可𨽻者亦¶
　　　　依蘇冕舊例以雜錄附之分十有五門共三¶
<pb:KR2m0006_WYG_000-2a>¶
　　　　百六十七事嘉定四年具表進之於朝有旨¶
　　　　付尚書省藏之祕閣班固書最稱博贍於一¶
　　　　代禮樂刑政悉綜括其大端而理宻文繁驟¶
　　　　難得其體要天麟為之區分别白經緯本末¶
　　　　一一犁然其詮次極為精審惟所採祗據本¶
　　　　史故于漢制之見於他書者槩不採掇未免¶
　　　　失之於隘又如輿服門中于司馬相如揚雄¶
　　　　諸賦鋪張揚厲之語一槩摘入殊非事實亦¶
<pb:KR2m0006_WYG_000-2b>¶
　　　　為有乖義例然其貫串詳洽實未有能過之¶
　　　　者昔人稱顔師古為漢書功臣若天麟者固¶
　　　　亦無媿斯目矣乾隆四十四年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
