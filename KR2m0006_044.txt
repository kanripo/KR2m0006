# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:16.090137
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 卷四十四
<pb:KR2m0006_WYG_044-1a>¶
欽定四庫全書¶
　西漢會要卷四十四¶
　　　　　　　　　　　　宋　徐天麟　撰¶
　選舉上¶
　　賢良方正¶
孝文二年詔曰廼十一月晦日有食之二三執政舉賢¶
良方正能直言極諌者以正朕之不逮(本紀/下同)¶
十五年詔諸侯王公卿郡守舉賢良能直言極諌者上¶
<pb:KR2m0006_WYG_044-1b>¶
親策之傳納以言¶
孝武建元元年詔丞相御史列侯中二千石二千石諸¶
侯相舉賢良方正直言極諌之士¶
元光元年五月詔賢良曰賢良明於古今帝王之體受¶
策察問咸以書對朕親覽焉於是董仲舒公孫𢎞等出¶
焉¶
五年復召賢良文學(公孫/𢎞傳)¶
孝昭始元元年閏月遣故廷尉持節行郡國舉賢良五¶
<pb:KR2m0006_WYG_044-2a>¶
年六月詔令三輔太常舉賢良各二人¶
孝宣本始四年四月郡國地震詔令三輔太常内郡國¶
舉賢良方正各一人¶
地節三年詔令内郡國舉賢良方正可親民者¶
十月詔曰廼者九月地震朕甚懼焉有能箴朕過失及¶
賢良方正直言極諫之士㠯正朕之不逮毋諱有司¶
神爵四年四月令内郡國舉賢良可親民者各一人¶
孝元初元二年三月詔曰廼二月戊午地震於隴西郡¶
<pb:KR2m0006_WYG_044-2b>¶
丞相御史中二千石舉茂材異等直言極諌之士¶
永光二年三月日有食之詔令内郡國舉賢良方正各¶
一人¶
孝成建始二年二月詔三輔内郡舉賢良方正各一人¶
建始三年十二月日蝕地震詔丞相御史與將軍列侯¶
中二千石及内郡國舉賢良方正能直言極諫之士詣¶
公車朕將覽焉¶
上盡召直言之士詣白虎殿對策¶
<pb:KR2m0006_WYG_044-3a>¶
元延元年七月詔曰廼者日蝕星隕今孛星見東井公¶
卿大夫博士議郎㠯經對與内郡國舉方正能直言極¶
諫者各一人(師古曰令公卿/與内郡國共舉)¶
孝哀元夀元年正月日有蝕之詔公卿大夫其與將軍¶
列侯中二千石舉賢良方正能直言者各一人¶
　　雜録¶
武帝初即位轅固復以賢良召固老罷歸之¶
武帝即位招賢良文學之士是時公孫𢎞年六十㠯賢¶
<pb:KR2m0006_WYG_044-3b>¶
良召為博士使匈奴還報不合意上怒以為不能𢎞乃¶
移病免歸元光五年復召賢良菑川國復推上𢎞𢎞謝¶
曰前已嘗西用不能罷願更選國人固推𢎞𢎞至太常¶
對策時對者百餘人太常奏𢎞第居下策奏天子擢𢎞¶
對為第一(本/傳)¶
武帝舉方正賢良文學材力之士待以不次之位(東方/朔傳)¶
建元元年丞相綰奏所舉賢良或治申商韓非蘓秦張¶
儀之言亂國政請皆罷奏可(武帝/紀)¶
<pb:KR2m0006_WYG_044-4a>¶
孝元舉茂材富平侯張勃舉陳湯湯待遷父死不犇䘮¶
司𨽻奏湯亡循行勃選舉故不以實坐削户二百會薨¶
因賜諡曰繆侯湯下獄論(陳湯/傳)¶
何武為京兆尹坐舉方正所舉者召見槃辟雅拜武坐¶
左遷楚内史(本/傳)¶
　　博士弟子¶
武帝元朔五年為博士官置弟子五十人復其身太常¶
擇民年十八㠯上儀狀端正者補博士弟子郡國縣道¶
<pb:KR2m0006_WYG_044-4b>¶
邑有好文學敬長上肅政教順鄉里出入不悖所聞令¶
相長丞上屬所二千石二千石謹察可者常與計偕詣¶
太常得受業如弟子一歳皆輒課能通一蓻㠯上補文¶
學掌故缺其髙弟可㠯為郎中太常籍奏即有秀才異¶
等輒㠯名聞其不事學若下材及不能通一蓻輒罷之¶
而請諸能稱者㠯治禮掌故㠯文學禮義為官遷留滯¶
請選擇其秩比二百石㠯上及吏百石通一藝以上補¶
左右内史大行卒史比百石已下補郡太守卒史皆各¶
<pb:KR2m0006_WYG_044-5a>¶
二人邊郡一人先用誦多者不足廼擇掌故補中二千¶
石屬文學掌故補郡屬備員請著功令它如律令制曰¶
可(儒林/傳)¶
張湯請博士弟子理尚書春秋補廷尉史¶
平帝時王莽增元士之子得受業如弟子勿以為員歳¶
課甲科四十人為郎中乙科二十人為太子舍人兩科¶
四十人為文學掌故¶
兒寛㠯郡國選詣博士受業孔安國¶
<pb:KR2m0006_WYG_044-5b>¶
文翁選郡縣小吏十餘人遣詣京師受業博士¶
終軍選為博士弟子至府受遣¶
蕭望之㠯令詣太常業¶
唐生褚生應博士弟子選詣博士¶
武帝時伏湛㠯父任為博士弟子¶
山陽侯張當居坐為太常擇博士弟子故不以實為城¶
旦¶
　　試學童¶
<pb:KR2m0006_WYG_044-6a>¶
漢興蕭何草律曰大史試學童能諷書九千字以上廼¶
得為史又以六體試之課最者以為尚書御史史書令¶
史吏民上書字或不正輒舉劾(蓻文/志)¶
　　射策¶
武帝立五經博士開弟子員設科射策勸以官禄(儒林/傳贊)¶
(師古曰射䇿者謂為問難疑義書之於䇿量其大小置/為甲乙之科列而置之不使彰顯有故射者隨其所取)¶
(而釋之以知優劣/射之言投射也)¶
何武王嘉馬宫翟方進皆以射策甲科為郎¶
<pb:KR2m0006_WYG_044-6b>¶
房鳯以射䇿乙科為太史掌故¶
匡衡射策甲科以不應令除為太常掌故調補平原文¶
學(本/傳)¶
兒寛詣博士受業以射策為掌故以功次補廷尉文學¶
卒史(各本/傳)¶
　　明經¶
龔遂以明經為官¶
袁良舉明經為太子舍人¶
<pb:KR2m0006_WYG_044-7a>¶
孔安國貢禹夏侯勝張禹並以明經為博士¶
眭𢎞翟方進以明經為議郎¶
召信臣以明經甲科為郎¶
　　明法¶
鄭崇父賔以明律令為御史¶
薛宣以明習文法詔補御史中丞¶
　　治劇¶
何並陳遵皆舉能治劇為令¶
<pb:KR2m0006_WYG_044-7b>¶
尹賞舉能治劇徙頻陽令¶
原渉舉能治劇為谷口令¶
　　異科¶
元封五年名臣文武欲盡詔令州郡察吏民有茂材異¶
等可為將相及使絶國者¶
孝昭始元五年詔舉國文學髙第各一人¶
元鳯元年賜郡國所選有行義者涿郡韓福等五人帛¶
人五十匹遣歸¶
<pb:KR2m0006_WYG_044-8a>¶
孝宣本始元年地震詔内郡國舉文學髙第各一人¶
地節三年詔令郡國舉孝弟有行義聞於郷里者各一¶
人¶
元康元年詔博舉吏民厥身修正通文學明於先王之¶
術宣究其意者各二人中二千石各一人¶
元康四年詔遣大中大夫循行天下舉茂材異倫之士¶
孝元初元三年詔丞相御史舉天下明陰陽灾異者各¶
三人¶
<pb:KR2m0006_WYG_044-8b>¶
永光元年詔丞相御史舉質樸淳厚謙遜有行者¶
建昭四年臨遣諌大夫博士循行天下舉茂材特立之¶
士¶
孝成河平四年三月日有蝕之遣光禄大夫博士行舉¶
瀕河之郡舉淳厚有行能直言之士¶
陽朔二年奉使者不稱詔丞相御史其與中二千石二¶
千石雜舉可充博士位者使卓然可觀¶
鴻嘉二年詔舉淳厚有行義能直言者冀聞切言嘉謀¶
<pb:KR2m0006_WYG_044-9a>¶
正朕之不逮¶
永始二年正月日有蝕之臨遣大中大夫循行天下與¶
部刺史舉淳樸辭遜有行義者各一人¶
元延元年詔曰廼者日蝕星隕北邊二十二郡舉勇猛¶
知兵法者各一人¶
哀帝初平當奏宜博求能浚川疏河者下丞相孔光大¶
司空何武奏請部刺史三輔三河𢎞農太守舉吏民能¶
者莫有應書(溝洫/志)¶
<pb:KR2m0006_WYG_044-9b>¶
建平元年詔曰其與大司馬列侯將軍中二千石州牧¶
守相舉孝弟淳厚能直言通政事延于側陋可親民者¶
各一人¶
建平四年詔將軍中二千石舉明兵法有大慮者¶
元夀元年下詔曰天下雖安㤀戰必危將軍與中二千¶
石舉明習兵法有大慮者各一人將軍二人詣公車(息/夫)¶
(躬/傳)¶
哀帝時有詔舉太常(何武/傳)¶
<pb:KR2m0006_WYG_044-10a>¶
哀帝崩太后詔有司舉可為大司馬者(何武/傳)¶
孝平元始元年五月日有蝕之詔公卿將軍中二千石¶
舉淳厚能直言者各一人¶
元始二年秋舉勇武有節明兵法郡一人詣公車¶
冬中二千石舉治獄平嵗一人¶
元始五年召天下通知逸經古記天文厯算鐘律小學¶
史篇方術本草及㠯五經論語孝經爾雅教授者在所¶
為駕一封軺傳遣京師至者數千人(並本/紀)¶
<pb:KR2m0006_WYG_044-10b>¶
　　聘召名士¶
髙帝十一年二月詔曰賢士大夫有肯從我遊者吾能¶
尊顯之其有意稱明徳者必身勸為之駕遣詣相國府¶
書行義年有而弗言覺免年老癃病勿遣(本/紀)¶
武帝即位枚乘年老廼以安車蒲輪召乘(本/傳)¶
建元元年遣使者束帛加璧安車以蒲裹輪駕駟召魯¶
申公弟子二人乘軺傳從(以紀/傳修)¶
孝武元封五年召吏民有明當世之務習先聖之術者¶
<pb:KR2m0006_WYG_044-11a>¶
縣次續食令與計偕(師古曰令所召之人與上/計者偕来而縣次給之食)¶
元狩六年詔遣博士分循行天下舉獨行之君子召詣¶
行在所士有特招使者之任也詳問隠處亡位者舉奏¶
(本/紀)¶
夏侯勝善說禮服召為博士¶
疏廣明春秋家居教授召為博士¶
昭帝時涿郡韓福㠯徳行召至京師賜策書束帛遣歸¶
詔曰朕閔勞以官職之事其務修孝弟以教郷里行道¶
<pb:KR2m0006_WYG_044-11b>¶
舍傳舍縣次具酒肉食從者及馬長吏以時存問常以¶
嵗八月賜羊一頭酒二斛不幸死賜覆衾一祠以中牢¶
(兩龔/傳)¶
翼奉元帝初即位諸儒薦之召待詔官者廬¶
貢禹以明經潔行著聞召為博士曰陛下過意召臣臣¶
賣田百畆以供車馬¶
孝哀召龔勝為諌大夫勝薦龔舍寗夀侯嘉有詔皆召¶
勝曰竊見國家聘毉巫常為駕聘賢者宜駕上曰大夫¶
<pb:KR2m0006_WYG_044-12a>¶
乘私車來耶勝曰唯唯有詔為駕¶
孝平元始五年詔(見上異/科條)¶
　¶
　¶
　¶
　¶
　¶
　¶
<pb:KR2m0006_WYG_044-12b>¶
　¶
　¶
　¶
　¶
　¶
　¶
　¶
　西漢會要卷四十四¶
