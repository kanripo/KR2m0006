# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:16.369873
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 卷六十一
<pb:KR2m0006_WYG_061-1a>¶
欽定四庫全書¶
　西漢㑹要卷六十一¶
　　　　　　　　　　　　宋　徐天麟　撰¶
　刑法一¶
　　刑制¶
夷三族(高紀如淳曰父/族母族妻族也)¶
要斬(張延年自稱衛/太子誣罔要斬)¶
磔(景純謂/張其尸)¶
<pb:KR2m0006_WYG_061-1b>¶
棄市(師古曰取刑人/於市與衆棄之)¶
腐刑(如淳曰宮刑也丈夫割勢不能生子如/腐木不生實又云諸服宮刑者下蠶室)¶
髠鉗(高紀鉗以/鐡束頸也)¶
完(孟康曰不加/肉刑髠&KR1678;也)¶
城旦舂(惠紀應劭曰城旦者旦起行治城舂者/婦人不與外繇但舂作米皆四嵗刑也)¶
鬼薪白粲(惠紀應劭曰取薪給宗廟為鬼薪坐/擇米使正白為白粲皆三嵗刑也)¶
耐(字通作耏高紀注云罪不至于髠全其耐鬢/惠紀注云一嵗為罰作二嵗以上者為耐)¶
罰作(一嵗刑/見上)¶
<pb:KR2m0006_WYG_061-2a>¶
盜械(惠紀凡以罪著/械者皆稱焉)¶
頌繫(惠紀頌容也言見寬容/但處曹吏舍不入狴牢)¶
笞(景帝定令當笞者笞臀/如淳曰先時笞背也)¶
箠(長五尺其本大一寸其竹/也末薄半寸皆平其節)¶
漢興之初雖有約法三章網漏吞舟之魚其大辟尚有¶
夷三族之令令曰當三族者皆先黥劓斬左右止笞殺¶
之梟其首葅其骨肉於市其誹謗詈詛者又先斷舌故¶
謂之具五刑彭越韓信之屬皆受此誅至高后元年乃¶
<pb:KR2m0006_WYG_061-2b>¶
除三族罪妖言令(刑法/志)¶
文帝除宮刑(景帝元年詔臣天麟按文帝既除宮刑矣/景帝中四年赦徒作陽陵者死罪欲腐者)¶
(許之至武帝時李延年司馬遷張安世兄賀/皆坐腐刑則是宮刑雖除不久即復用也)¶
文帝十三年齊大倉令淳于公有罪當刑詔獄逮繫長¶
安淳于公無男有五女當行㑹逮罵其女曰生子不生¶
男緩急非有益也其少女緹縈自傷悲泣乃隨其父至¶
長安上書曰妾父為吏齊中皆稱其亷平今坐法當刑¶
妾傷夫死者不可復生刑者不可復屬雖後欲改過自¶
<pb:KR2m0006_WYG_061-3a>¶
新其道亡繇也妾願沒入為官婢以贖父刑罪使得自¶
新書奏天子天子憐悲其意遂下令曰制詔御史葢聞¶
有虞氏之時畫衣冠異章服以為戮而民弗犯何治之¶
至也今法有肉刑三而姦不止其咎安在非乃朕德之¶
薄而教不明與吾甚自愧故夫訓道不純而愚民䧟焉¶
詩曰愷弟君子民之父母今人有過敎未施而刑已加¶
焉或欲刑為善而道亡繇至朕甚憐之夫刑至斷支體¶
刻肌膚終身不息何其刑之痛而不德也豈稱為民父¶
<pb:KR2m0006_WYG_061-3b>¶
母之意哉其除肉刑有以易之及令罪人各以輕重不¶
亡逃有年而免具為令丞相張蒼御史大夫馮敬奏言¶
肉刑所以禁姦所由來者久矣陛下下明詔憐萬民之¶
一有過被刑者終身不息及罪人欲改行為善而道亡¶
繇至於盛德臣等所不及也臣謹議請定律曰諸當完¶
者完為城旦舂當黥者髠鉗為城旦舂當劓者笞三百¶
當斬左止者五百當斬右止及殺人先自告及吏坐受¶
賕枉法守縣官財物而即盜之已論命復有笞罪者皆¶
<pb:KR2m0006_WYG_061-4a>¶
棄市罪人獄已決完為城旦舂滿三嵗為鬼薪白粲鬼¶
薪白粲一嵗為隸臣妾𨽻臣妾一嵗免為庶人𨽻臣妾¶
滿二歲為司寇司冦一嵗及作如司冦二歲皆免為庶¶
人其亡逃及有罪耐以上不用此令前令之刑城旦舂¶
歳而非禁錮者如完為城旦舂嵗數以免臣昧死請制¶
曰可是後外有輕刑之名内實殺人斬右止者又當死¶
斬左止者笞五百當劓者笞三百率多死景帝元年下¶
詔曰加笞與重罪無異幸而不死不可為人其定律笞¶
<pb:KR2m0006_WYG_061-4b>¶
五百曰三百笞三百曰二百猶尚不全至中六年又下¶
詔曰加笞者或至死而笞未畢朕甚憐之其减笞三百¶
曰二百笞二百曰一百又曰笞者所以教之也其定箠¶
令丞相劉舍御史大夫衞綰請笞者箠長五尺其本大¶
一寸其竹也末薄半寸皆平其節當笞者笞臀毋得更¶
人畢一罪乃更人自是笞者得全然酷吏猶以為威死¶
刑旣重而生刑又經民易犯之(刑法/志)¶
孝景中元年改磔曰棄市勿復磔(紀/)¶
<pb:KR2m0006_WYG_061-5a>¶
　　律令¶
髙祖初入關召諸縣豪傑謂曰父老苦秦苛法久矣誹¶
謗者族偶語者棄市吾當王關中與父老約法三章耳¶
餘悉除去秦法(紀/)¶
髙祖約法三章曰殺人者死傷人及盜抵罪蠲削煩苛¶
兆民大悦其後四夷未附兵革未息三章之法不足以¶
禦姦於是相國蕭何攟摭秦法取其宜於時者作律九¶
章(刑法志按晉書刑法志云蕭何定/律益事律興廐户三篇合為九篇)¶
<pb:KR2m0006_WYG_061-5b>¶
孝惠四年省法令妨吏民者除挾書律(紀/)¶
髙后元詔孝惠欲除三族妖言令今除之(紀/)¶
孝文二年(紀作/元年)又詔丞相太尉御史法者治之正所以¶
禁暴而衞善人也今犯法者已論而使無罪之父母妻¶
子同產坐之及収朕甚弗取其議左右丞相周勃陳平¶
奏言父母妻子同產相坐及収所以累其心使重犯法¶
也収之之道所由來久矣臣之愚計以為如其故便文¶
帝復曰朕聞之法正則民慤罪當則民從且夫牧民而¶
<pb:KR2m0006_WYG_061-6a>¶
道之以善者吏也既不能道又以不正之法罪之是法¶
反害於民為暴者也朕未見其便宜熟計之平勃乃曰¶
陛下幸加大惠於天下使有罪不収無罪不相坐甚盛¶
德臣等所不及也臣等謹奉詔盡除収律相坐法其後¶
新垣平謀為逆復行三族之誅(刑法/志)¶
晁錯為内史法令多所更定錯所更定三十章(晁錯/傳)¶
孝景中六年定鑄錢偽黄金棄市律(本/紀)¶
孝武即位外事四夷之功内盛耳目之好徵發煩數百¶
<pb:KR2m0006_WYG_061-6b>¶
姓貧耗窮民犯法酷吏擊斷姦軌不勝於是招進張湯¶
趙禹之屬條定法令作見知故縱監臨部主之法緩深¶
故之罪急縱出之誅其後姦骩巧法轉相比况禁網寖¶
密律令凢三百五十九章大辟四百九條千八百八十¶
二事死罪决事比萬三千四百七十二事文書盈於几¶
閣典者不能徧睹是以郡國承用者駮或罪同而論異¶
姦吏因縁為市所欲活則傳生議所欲䧟則予死比議¶
者咸寃傷之(刑法/志)¶
<pb:KR2m0006_WYG_061-7a>¶
自公孫𢎞以春秋之義繩臣下張湯以峻文決理於是¶
見知之法生而廢格沮誹窮治之獄用矣湯奏當異九¶
卿見令不便不入言而腹誹論死自是後有腹非之法比¶
(食貨/志)¶
武帝作沈命法(沈匿也敢蔽匿盜/賊者没其命也)曰羣盜起不發覺發¶
覺而弗捕滿品者二千石以下至小吏主者皆死(咸宣/傳)¶
孝宣本始四年詔郡國律令有可蠲除以安百姓條奏¶
(本/紀)¶
<pb:KR2m0006_WYG_061-7b>¶
地節四年詔曰父子之親夫婦之道天性也雖有禍患¶
猶䝉死而存之誠愛結於心仁厚之至也自今子首匿¶
父母妻匿夫孫匿大父母皆勿坐其父母匿子夫匿妻¶
大父母匿孫罪殊死皆上請廷尉以聞(本/紀)¶
時涿郡太守鄭昌上疏言聖王置諫爭之臣者非以崇¶
德防逸豫之生也立法明刑者非以為治救衰亂之起¶
也今明主躬垂明聽雖不置廷平獄將自正若開後嗣¶
不若刪定律令律令一定愚民知所避姦吏無所弄矣¶
<pb:KR2m0006_WYG_061-8a>¶
今不正其本而置廷平以理其末也政衰聽怠則廷平¶
将招權而為亂首矣宣帝未及修正至元帝初立廼下¶
詔曰夫法令者所以抑暴扶弱欲其難犯而易避也今¶
律令煩多而不約自典令文者不能分明而欲羅元元¶
之不逮斯豈刑中之意哉其議律令可蠲除輕減者條¶
奏(刑法/志)¶
元帝初元五年省刑罰七十餘事除光禄大夫以下至¶
郎中保父母同產之令(本/紀)¶
<pb:KR2m0006_WYG_061-8b>¶
成帝河平中復下詔曰甫刑云五刑之屬三千大辟之¶
罰屬二百今大辟之刑千有餘條律令煩多百有餘萬¶
言奇請它比日以益滋自明習者不知所由欲以暁諭¶
衆庶不亦難乎於以羅元元之民天絶亡辜豈不哀哉¶
其與中二千石二千石博士及明習律令者議減死刑¶
及可蠲除省約者令較然易知條奏書不云乎惟刑之¶
恤哉其審核之務凖古法朕将盡心覧焉有司無仲山¶
父將明之材不能因時廣宣主恩建立明制為一代之¶
<pb:KR2m0006_WYG_061-9a>¶
法而徒鉤摭㣲細毛舉數事以塞詔而已(刑法/志)¶
　¶
　¶
　¶
　¶
　¶
　¶
　¶
<pb:KR2m0006_WYG_061-9b>¶
　¶
　¶
　¶
　¶
　¶
　¶
　¶
　西漢㑹要卷六十一¶
