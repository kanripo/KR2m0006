# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:15.580799
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 卷十二
<pb:KR2m0006_WYG_012-1a>¶
欽定四庫全書¶
　西漢㑹要卷十二¶
　　　　　　　　　　　　宋　徐天麟　撰¶
　禮六(吉禮/)¶
　　宗廟¶
太上皇廟(三輔黄圖云在長安西北長安故城中香/室街南鴻翔府北闗輔記云在酒池北)¶
　孝元永光五年毁　建昭五年復¶
　竟寧元年五月毁　孝成河平元年復世世奉祠¶
<pb:KR2m0006_WYG_012-1b>¶
髙廟(三輔黄圖髙祖廟在長安西北故城中漢舊儀云/髙祖盖地六頃三十畆四歩祠曰立九旗堂下撞)¶
(千石鐘十枚/聲聞百里)¶
　孝恵尊髙廟為太祖廟(韋𤣥/成傳)¶
　孝景元年申屠嘉等奏世功莫大於髙皇帝宜為帝¶
　者太祖之廟天子宜世世獻制曰可(紀/)¶
孝恵廟(三輔黄圖云恵/帝廟在髙廟後)¶
　元帝永光五年毁　竟寧元年三月復¶
　五月毁¶
<pb:KR2m0006_WYG_012-2a>¶
孝文廟(三輔黄圖云文帝/廟在長安城南)¶
　四年作顧成廟(本紀應劭曰文帝自為廟制度/卑狹若顧望而成故曰顧成)¶
　孝景元年申屠嘉等奏徳莫盛於孝文皇帝宜為帝¶
　者太宗之廟制曰可(紀/)¶
孝景廟(西京故事景/帝廟號徳陽)¶
　中四年三月起徳陽宫(本紀臣瓉曰帝自作/之諱不言廟故言宫)¶
　元帝竟寧元年毁¶
孝武廟(文紀注武帝廟號龍淵三/輔黄圖龍淵廟在茂陵東)¶
<pb:KR2m0006_WYG_012-2b>¶
　元光三年起龍淵宫(本/紀)¶
　宣帝本始二年詔尊孝武廟為世宗廟天子世世獻¶
　(本/紀)¶
　哀帝即位孔光與羣臣雜議孝武皇帝雖有功烈親¶
　盡宜毁劉歆議曰孝宣皇帝既以為世宗之廟建立¶
　萬世不宜毁上覧其議制曰歆議可(韋𤣥/成傳)¶
孝昭廟(文紀注云昭/帝廟號徘徊)¶
悼皇考廟¶
<pb:KR2m0006_WYG_012-3a>¶
　宣帝元康元年立皇考廟(本/紀)¶
　成帝永光五年定迭毁禮韋𤣥成奏皇考廟親未盡¶
　不宜毁至平帝元始中王莾奏皇考廟本不當立請¶
　毁勿修奏可(韋𤣥/成傳)¶
孝宣廟(文紀注云宣帝廟號樂㳺/三輔黄圖云在杜陵西北)¶
　平帝元始四年尊孝宣廟為中宗天子世世獻祭(本/紀)¶
孝元廟(文紀注云元/帝廟號長夀)¶
　平帝元始四年尊孝元廟為髙宗天子世世獻祭(本/紀)¶
<pb:KR2m0006_WYG_012-3b>¶
孝成廟(三輔黄圖云成/帝廟號陽池)¶
　哀帝建平二年立共皇廟于京師(本/紀)¶
共皇帝廟¶
　平帝即位隳廢共皇帝廟(師丹/傳)¶
孝哀廟¶
孝平廟¶
京師自髙祖至宣帝與太上皇悼皇考各自居陵旁立¶
廟(韋𤣥/成傳)¶
<pb:KR2m0006_WYG_012-4a>¶
孝景元年十月詔曰盖聞古者祖有功而宗有徳制禮¶
樂各有由歌者所以發徳也舞者所以明功也髙廟酎¶
奏武徳文始五行之舞孝恵廟酎奏文始五行之舞孝¶
文皇帝臨天下通闗梁不異逺方除誹謗去肉刑賞賜¶
長老収恤孤獨以遂羣生减嗜欲不受獻罪人不帑不¶
誅亡罪不私其利也除宫刑出羙人重絶人之世也朕¶
既不敏弗能勝識此皆上世之所不及而孝文皇帝親¶
行之徳厚侔天地利澤施四海靡不獲福明象乎日月¶
<pb:KR2m0006_WYG_012-4b>¶
而廟樂不稱朕甚懼焉其為孝文皇帝廟為昭徳之舞¶
以明休徳然后祖宗之功徳施於萬世永永無窮朕甚¶
嘉之其與丞相列矦中二千石禮官具禮儀奏丞相臣¶
嘉等奏曰陛下永思孝道立昭徳之舞以明孝文皇帝¶
之盛徳皆臣嘉等愚所不及臣謹議世功莫大於髙皇¶
帝徳莫盛於孝文皇帝髙皇帝廟宜為帝者太祖之廟¶
孝文皇帝廟宜為帝者太宗之廟天子宜世世獻祖宗¶
之廟郡國諸矦宜各為孝文皇帝立太宗之廟諸矦王¶
<pb:KR2m0006_WYG_012-5a>¶
列矦使者侍祠天子所獻祖宗之廟請宜布天下制曰¶
可(本/紀)¶
宣帝初即位欲褒先帝詔丞相御史曰朕以眇身䝉遺¶
徳承聖業奉宗廟夙夜惟念孝武皇帝躬仁誼厲威武¶
北征匈奴單于逺遁南平氐羌昆明甌駱兩越東定薉¶
貉朝鮮廣地斥境立郡縣百蠻率服欵塞自至珍貢陳¶
於宗廟恊音律造樂歌薦上帝封太山立明堂改正朔¶
易服色明開聖緒尊賢顯功興㓕繼絶褒周之後備天¶
<pb:KR2m0006_WYG_012-5b>¶
地之禮廣道術之路上天報況符瑞並應寳鼎出白麟¶
獲海效鉅魚神人並見山稱萬嵗功徳茂盛不能盡宣¶
而廟樂未稱朕甚悼焉其與列矦二千石愽士議於是¶
羣臣大議廷中皆曰宜如詔書長信少府夏矦勝獨曰¶
武帝雖有攘四夷廣土斥境之功然多殺士衆竭民財¶
力奢泰亡度天下虛耗百姓流離物故者半蝗蟲大起¶
赤地数千里或人民相食蓄積至今未復亡徳澤於民¶
不宜為立廟樂公卿共難勝曰此詔書也勝曰詔書不¶
<pb:KR2m0006_WYG_012-6a>¶
可用也人臣之誼宜直言正論非茍阿意順指議已出¶
口雖死不悔於是丞相義御史大夫廣眀劾奏勝非議¶
詔書毁先帝不道及丞相長史黄霸阿縱勝不舉劾俱¶
下獄有司遂請尊孝武帝廟為世宗廟奏盛徳文始五¶
行之舞天子世世獻納以明盛徳武帝廵狩所幸郡國¶
凡四十有九皆立廟如髙祖太宗焉(夏矦/勝傳)¶
哀帝已追尊定陶共王為共皇帝郎中令冷褒黄門郎¶
叚猶等復奏言宜為共皇立廟京師上復下其議有司¶
<pb:KR2m0006_WYG_012-6b>¶
皆以為宜如褒猶言師丹議獨曰禮父為士子為天子¶
祭以天子其尸服以士服以亡爵父之義尊父母也為¶
人後者為之子故為所後服斬衰三年而降其父母朞¶
明尊本祖而重正統也孝成皇帝聖恩深逺故為共王¶
立後奉承祭祀令共皇長為一國太祖萬世不毁恩義¶
已備陛下既繼體先帝持重太宗承宗廟天地社稷之¶
祀義不得復奉定陶共皇祭入其廟今欲立廟于京師¶
而使臣下祭之是無主也又親盡當毁空去一國太祖¶
<pb:KR2m0006_WYG_012-7a>¶
不墮之祀而就無主當毁不正之禮非所以尊厚共皇¶
也丹由是浸不合上意建平二年遂立共皇廟于京師¶
平帝即位王莾白太后隳廢共皇廟諸造議冷褒叚猶¶
等皆徙合浦(師丹/傳)¶
　　雜録¶
奉常掌宗廟禮儀景帝更名太常(百官/表)¶
恵帝即位徙叔孫通為奉常定宗廟儀法(叔孫/通傳)¶
髙后時患臣下妄議先帝宗廟寢園官故定著令敢有¶
<pb:KR2m0006_WYG_012-7b>¶
擅議者棄市至元帝改制蠲除此令成帝以無繼嗣又¶
復擅議宗廟之令(韋𤣥成傳臣天麟按貢禹建迭/毁之議乃在元帝刪除此令時)人有盜¶
髙廟坐前玉環得文帝怒下廷尉治案盗宗廟服御物¶
者為奏當棄市上大怒曰人亡道廼盗先帝噐吾屬廷¶
尉者欲致之族而君以法奏之非吾所以共承宗廟意¶
也釋之謝曰法如是足矣今盗宗廟噐而族之有如萬¶
分一假令愚民取長陵一抔土陛下且何以加其法乎¶
文帝與太后言之乃許廷尉當是(張釋/之傳)¶
<pb:KR2m0006_WYG_012-8a>¶
内史府居太上廟堧中門東出不便鼂錯廼穿門南出¶
鑿廟堧垣丞相大怒為奏請誅錯景帝曰此非廟垣廼¶
堧中垣不致于法(鼂錯/傳)¶
臨江王榮坐侵太宗廟地召詣中尉自殺(景紀中/二年)¶
元鼎二年任越人坐為太常廟酒酸不敬國除(表/)¶
太初三年石徳坐為太常廟牲瘦贖論(表/)¶
後元元年御史大夫啇邱成坐為詹事侍祠孝文廟醉¶
歌堂下曰出居安能鬰鬰大不敬自殺¶
<pb:KR2m0006_WYG_012-8b>¶
二年魏不害坐為太常孝文廟風發瓦免(表/)¶
始元六年江徳坐為太常廟廊夜飲失火免(表/)¶
甘露元年魏𢎞坐酎宗廟騎至司馬門不敬削爵一級¶
(恩澤/矦表)¶
四月丙申太上皇廟火甲辰孝文廟火上素服五日(本/紀)¶
丙顯坐酎宗廟騎至司馬門不敬奪爵一級(恩澤/矦表)¶
韋𢎞為太常丞識奉宗廟典諸陵邑煩劇多罪過父賢¶
以𢎞當為後故勑令自免𢎞懐謙不去官竟坐宗廟事¶
<pb:KR2m0006_WYG_012-9a>¶
繋獄(韋𤣥/成傳)¶
宣帝時八月飲酎行祠孝昭廟先敺旄頭劒挺墮墬首¶
垂泥中刃鄉乘輿車馬驚於是召梁邱賀筮之有兵謀¶
不吉上還使有司侍祠是時霍氏外孫代郡太守任宣¶
坐謀反誅宣子章為公車丞亡在渭城界中夜𤣥服入¶
廟居郎間執㦸立廟門待上至欲為逆發覺伏誅故事¶
上常夜入廟其後待眀而入自此始也(梁邱/賀傳)¶
霍山曰丞相擅减宗廟羔莵鼃可以此罪也(霍光傳師/古曰羔莵)¶
<pb:KR2m0006_WYG_012-9b>¶
(鼃所以/供祭也)¶
韋𤣥成以列矦侍祀孝恵廟當晨入廟天雨淖不駕駟¶
馬車而騎至廟下有司劾奏等軰數人皆削爵為闗内¶
矦(本/傳)¶
髙廟僕射(王莾傳上哀韋持金/匱至髙廟以付僕射)¶
　　原廟¶
恵帝為東朝長樂宫及間徃數蹕煩民作復道方築武¶
庫南叔孫通奏事因請間曰陛下何自築復道髙帝&KR0397;¶
<pb:KR2m0006_WYG_012-10a>¶
衣冠月出游髙廟子孫奈何乘宗廟道以行哉恵帝懼¶
曰急壊之通曰人主無過舉今已作百姓皆知之矣願¶
陛下為原廟渭北衣冠月出游之益廣宗廟大孝之本¶
上乃詔有司立原廟(叔孫通傳臣天麟按漢舊儀云原/廟一嵗十二祠閏加一祠月㳺衣)¶
(冠以廟餽/食之日)¶
元帝罷原廟(年月/未詳)¶
建昭五年復原廟(本/紀)¶
　　郡國廟¶
<pb:KR2m0006_WYG_012-10b>¶
髙祖十年令諸矦王皆立太上皇廟于國都(本/紀)¶
孝恵即位令郡諸矦王立髙廟(本/紀)¶
孝景即位詔郡國諸矦宜各為孝文皇帝立太宗之廟¶
(本/紀)¶
孝武建元六年遼東髙廟災董仲舒曰髙廟不當在遼¶
東(五行/志)¶
孝宣本始二年令武帝廵狩所幸之郡國皆立廟(本/紀)¶
四年地震北海瑯邪壊祖宗廟上以宗廟堕素服避正¶
<pb:KR2m0006_WYG_012-11a>¶
殿五日(本/紀)¶
元帝初元二年地震於隴西郡毁落太上皇廟殿壁木¶
飾(本/紀)¶
凡祖宗廟在郡國者六十八合百六十七所(韋𤣥成傳/師古曰六)¶
(十八者郡國之數也百/六十七所宗廟之數也)¶
永光四年罷祖宗廟在郡國者(本紀詳/見廟議)¶
　¶
　¶
<pb:KR2m0006_WYG_012-11b>¶
　¶
　¶
　¶
　¶
　¶
　¶
　¶
　西漢㑹要卷十二¶
