# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:15.746895
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 卷二十四
<pb:KR2m0006_WYG_024-1a>¶
欽定四庫全書¶
　西漢㑹要卷二十四¶
　　　　　　　　　　　　宋　徐天麟　撰¶
　輿服下¶
　　天子冠服¶
髙祖以竹皮為冠令求盜之薛治時時冠之及貴常冠¶
所謂劉氏冠也八年令爵非公乘以上毋得冠劉氏冠¶
(本紀臣天麟按後漢輿服志云劉氏冠楚冠制也祀宗/廟諸祀則冠之此冠髙祖所造故以為祭服尊敬之謂)¶
<pb:KR2m0006_WYG_024-1b>¶
(也/)¶
髙皇帝所述書天子所服第八(天子衮服之制也/於施行詔書第八)曰大¶
謁者臣章受詔長樂宫曰令羣臣議天子所服相國臣¶
何等議曰春夏秋冬天子所服當法天地之數中得人¶
和臣請法之中謁者趙堯舉春李舜舉夏兒湯舉秋貢¶
禹舉冬四人各職一時大謁者襄奏制曰可(魏相傳服䖍/曰主一時衣)¶
(服禮物朝/祭百事)¶
文帝身衣弋綈(本賛又賈誼云帝/之身自衣皂綈)¶
<pb:KR2m0006_WYG_024-2a>¶
孝文身衣弋綈足履革舄以韋帶劍莞蒲為席兵木無¶
刅衣緼無文(東方/朔傳)¶
聖文躬服節儉綈衣不敝革鞜不穿(揚雄/傳)¶
昭帝元鳯四年帝加元服(本紀師古曰元尊也冠/者首之所着故曰元服)¶
皇太后賜御府衣迎宣帝(紀按少府屬官有御/府令主天子衣服)¶
元帝初元五年罷齊三服官(紀李斐曰齊國舊有三服/官春獻冠幘縱為首服綺)¶
(素為令服輕綃為夏服臣天麟按貢禹傳禹奏故齊三/服官輸物不過十笥方今齊三服官作工各數千人一)¶
(嵗費數鉅萬天子納/其言罷齊三服官)¶
<pb:KR2m0006_WYG_024-2b>¶
　　百官冠服¶
爵非公乘以上毋得冠劉氏冠(見/上)¶
景帝中六年詔曰吏者民之師也車駕衣服宜稱亡度¶
者或不吏服出入閭里與民無異令長吏車騎從者不¶
稱其官衣服下吏出入閭巷亡吏體者二千石上其官¶
屬三輔舉不如法令者(紀/)¶
皁衣(谷永傳曰陛下擢之皂衣之吏蕭望之曰張敞備/皁衣二十餘年如淳曰雖有五時服至朝皆着皁)¶
(衣/)¶
<pb:KR2m0006_WYG_024-3a>¶
直指使者衣繡衣持斧(武/紀)¶
柱後恵文(張敞傳當以柱後恵文弹治之耳晉灼曰漢/時法冠也一號柱後恵文以纚裹鐵柱卷秦)¶
(制執法服今御史服之獬廌一角今冠兩角以獬廌為/名耳師古曰纚即今目方紗也山爾反卷去權反)¶
郎侍中皆鵕䴊冠貝帶(佞幸傳師古曰以鵕䴊毛羽飾/冠司馬相如傳師古曰鵕䴊鷩)¶
(鳥也似山鷄而小鵕背毛黄腹下赤項緑色其/尾毛紅赤光彩鮮明今俗呼為山鷄其實非也)¶
貂羽黄金附蝉(燕王旦傳注/云侍中之飾)¶
司𨽻冠進賢冠(百官/表)¶
仄注冠(五行志李竒注云仄注冠/曰髙山冠齊冠也謁者服)¶
<pb:KR2m0006_WYG_024-3b>¶
皮弁素績(孝平王后傳劉歆以下四十九人賜皮弁素/績師古曰皮弁以鹿皮為冠形如人手之弁)¶
(合也素續謂素裳也朱衣而素裳字/或作積積謂襞積之若今之撰為也)¶
方山冠(五行志鄧展曰方山冠以/五綵縠為之樂舞人所服)¶
　　雜録¶
武安侯田恬坐衣襜褕入宫不敬免(外戚表師古曰/襜褕直裾禆衣)¶
朱博為刺史敇功曹官屬多襃衣大袑不中節度自今¶
掾吏衣皆令去地三寸(傳/)¶
叔孫通儒服漢王憎之迺變其服服短衣楚製(傳/)¶
<pb:KR2m0006_WYG_024-4a>¶
婁敬見髙祖虞將軍欲與鮮衣敬曰臣衣帛衣帛見衣¶
褐衣褐見不敢易衣(婁敬/傳)¶
江充召見願以所常被服冠見武帝許之充衣紗縠襌¶
衣曲裾後垂交輸冠襌纚歩揺冠飛翮之纓(傳/)¶
雋不疑見暴勝之冠進賢冠帶櫑具劍佩環玦襃衣博¶
帶盛服至門上謁(傳/)¶
董偃緑幘傳韝(東方朔傳應劭曰宰人服也韋昭曰韝/形如射韝以縳左右手於事便也師古)¶
(曰緑幘賤人之服也傅/着也即今之臂韝也)¶
<pb:KR2m0006_WYG_024-4b>¶
　　臣庶衣服¶
漢初定與民無禁(叙傳師古曰國家不/設車旗衣服之禁)¶
髙祖八年賈人毋得衣錦繡綺縠絺紵𦋺(紀/)¶
文帝時賈誼上疏言今民賣僮者為之繡衣絲履偏諸¶
縁内之閑中是古天子后服所以廟而不宴者也而庶¶
人得以衣婢妾白縠之表薄綺之裏緁以偏諸美者黼¶
繡是古天子之服今富人大賈嘉㑹召客者以被牆庶¶
人屋壁得為帝服倡優下賤得為后飾帝之身自衣皁¶
<pb:KR2m0006_WYG_024-5a>¶
綈而富民牆屋被文繡天子之后以縁其領庶人孽妾¶
縁其履此臣所謂舛也(傳/)¶
成帝永始四年詔公卿列侯多畜奴婢被服綺縠車服¶
過制申敇有司以漸禁之青緑民所常服且勿止(紀/)¶
成帝㣲行私奴客皆白衣袒幘帶刀持劍(百官/志)¶
白衣(龔勝傳師古曰白衣給官府趨走/賤人若今諸司亭長掌固之屬)¶
　　璽¶
漢元年十月沛公至霸上秦王子嬰封皇帝璽符節降¶
<pb:KR2m0006_WYG_024-5b>¶
枳道旁(本紀又霍光傳注云漢初有三璽天子之璽自/佩行璽信璽在符節臺又漢舊儀云皇帝六璽)¶
(皆白王螭虎紐文曰皇帝行璽皇帝之璽/皇帝信璽天子行璽天子之璽天子信璽)¶
代王至周勃跪上天子璽(文帝/紀)¶
符璽御史(周昌傳趙堯為符璽御史百官/表去其御史尚符璽者有印綬)¶
霍光輔少主殿中嘗有怪一夜羣臣相驚光召尚符璽¶
郎(恐有變難/欲收取璽)郎不肯授光光欲奪之郎按劍曰臣頭可¶
得璽不可得也(光/傳)¶
霍光奏昌邑王受皇帝信璽行璽大行前就次發璽不¶
<pb:KR2m0006_WYG_024-6a>¶
封(光/傳)¶
初髙袓入咸陽至霸上秦王子嬰降於軹道奉上始皇¶
璽及髙祖誅項籍即天子位因御服其璽世世傳受號¶
曰漢傳國璽以孺子未立璽藏長樂宫及莽即位請璽¶
太后不肯授莽莽使安陽侯舜諭㫖舜素謹敇太后雅¶
愛信之舜既見太后知其為莽求璽怒罵之曰而屬父¶
子宗族蒙漢家力富貴累世既無以報受人孤寄乘便¶
利時奪取其國不復顧恩義人如此者狗豬不食其餘¶
<pb:KR2m0006_WYG_024-6b>¶
天下豈有而兄弟邪且若自以金匱符命為新皇帝變¶
更正朔服制亦當自更作璽傳之萬世何用此亡國不祥¶
璽為而欲求之我漢家老寡婦旦暮且死欲與此璽俱¶
葬終不可得太后因涕泣而言旁側長御以下皆垂涕¶
舜亦悲不能自止良久迺仰謂太后臣等已無可言者¶
莽必欲得傳國璽太后寧能終不與邪太后聞舜語切¶
恐莽欲脅之迺出漢傳國璽投之地以授舜曰我老已¶
死知而兄弟令族滅也舜既得傳璽奏之莽大說迺為¶
<pb:KR2m0006_WYG_024-7a>¶
太后置酒未央宫漸臺大縱衆樂(元后/傳)¶
　　羣臣璽綬(印/)¶
諸侯王金璽盭綬(盭音戾緑也漢舊儀云諸侯/王黄金璽槖佗紐文曰璽)¶
相國丞相金印紫綬髙帝十一年更名相國緑綬¶
太師太傳太保太尉左右前後將軍金印紫綬¶
御史大夫銀印青綬¶
凢吏秩比二千石以上皆銀印青綬光禄大夫無秩比¶
六百以上皆銅印黒綬大夫博士御史謁者郎無其僕¶
<pb:KR2m0006_WYG_024-7b>¶
射御史治書尚符璽者有印綬比二百石以上皆銅印¶
黄綬綏和元年長相皆黒綬建平二年復黄綬(百官/表)¶
武帝太初元年改正朔數用五(紀注云謂印文也若丞/相曰丞相之印章諸卿)¶
(及守相印文不足/五字者以之足之)¶
楊僕懐銀黄垂三組(銀銀印也黄金印也/僕懐三印故三組也)¶
宣帝始賜單于印璽與天子同(食貨/志上)¶
匈奴故印文曰匈奴單于璽(本傳王莽更曰/新匈奴單于章)¶
方寸之印丈二之組鎮撫海内(嚴助/傳)¶
<pb:KR2m0006_WYG_024-8a>¶
印□(陳遵傳謂/印之組也)¶
　　符節¶
天子璽符節(髙紀師古曰符謂諸所合符以為契者也/節以毛為之上下相重取象竹節將命者)¶
(持之以/為信)¶
髙祖與功臣剖符作誓(紀/)¶
文帝二年初與郡守為銅虎符竹使符(紀應劭曰銅虎/符第一至第五)¶
(國家當發兵遣使者至郡合符符合乃聴受之竹使符/皆以竹箭五枚長五寸䥴刻篆書第一至第五張晏曰)¶
(符以代古之珪璋從簡易也師古曰與郡守為符/者謂各分其半右留京師左以與之使音所吏反)¶
<pb:KR2m0006_WYG_024-8b>¶
武帝征和二年更節加黄旄初漢節純赤以戾太子持¶
赤節故更為黄旄加上以相别(本紀及劉/屈氂傳)¶
少府屬官有符節令丞(百官/表)¶
襄平侯紀通尚符節(吕后/紀)¶
齊王欲發兵誅諸吕魏勃曰王欲發兵非有漢虎符驗¶
也(髙五/王傳)¶
七國敗弓髙侯誥膠西王卬曰未有詔虎符擅發兵王¶
其自圖之(吳王/濞傳)¶
<pb:KR2m0006_WYG_024-9a>¶
武帝曰吾新即位不欲出虎符發兵郡國(嚴助/傳)¶
御史中丞劾馮野王持虎符出界歸家遂免(傳/)¶
淮南王盜冩虎符(賈捐/之傳)¶
閩越王弟餘善殺王以降遣使者上符節請所立(嚴助/傳)¶
伍符(馮唐傳伍伍/相保之符也)¶
衛太子擅發兵盧賀坐受太子節掠死(功臣/表)¶
任安坐受太子節懐二心要斬(劉屈/氂傳)¶
霍光奏昌邑王自之符璽取節十六朝暮臨從官持節¶
<pb:KR2m0006_WYG_024-9b>¶
從(傳/)¶
　　闗傳¶
文帝十二年除闗無用傳(本紀張晏曰傳信也若今過/所也師古曰古者或用棨或)¶
(用繒帛棨者刻/木為合符也)¶
景帝四年復置諸闗用傳出入(紀應劭曰以吳/國新反備非常)¶
宣帝本始四年詔曰今嵗不登民以車船載榖入闗者¶
得毋用傳(紀/)¶
寗成詐刻傳出闗(本/傳)¶
<pb:KR2m0006_WYG_024-10a>¶
終軍從濟南當詣傳士歩入闗闗吏予軍繻軍問以此¶
何為吏曰為復傳還當以合符軍曰大丈夫西游終不¶
復傳還棄繻而去軍為謁者使行郡國建節東出闗吏¶
識之曰此使者迺前棄繻生也(本/傳)¶
　¶
　¶
　¶
　¶
<pb:KR2m0006_WYG_024-10b>¶
　¶
　¶
　¶
　¶
　¶
　¶
　¶
　西漢㑹要卷二十四¶
