# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:16.044392
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 卷四十二
<pb:KR2m0006_WYG_042-1a>¶
欽定四庫全書¶
　西漢會要卷四十二¶
　　　　　　　　　　　　宋　徐天麟　撰¶
　職官十二¶
　　告寧¶
告歸(髙紀髙祖嘗告歸之田李斐曰休謁之名吉曰告/凶曰寧孟康曰古者名吏休假曰告漢律吏二千)¶
(石有予告有賜告予告者在官有功最法所當得也賜/告者病滿三月當免天子優賜其告使得帶綬印將官)¶
(屬歸家治病至成帝時郡國二千石賜告不得歸家至/和帝時予賜皆絶師古曰告者請謁之言謂請休耳或)¶
<pb:KR2m0006_WYG_042-1b>¶
(謂之謝謝/亦告也)¶
五日休吏(薛宣傳師古曰冬夏之/日至不省官事故休吏)¶
五日洗沐(鄭/莊)¶
郎官五日(闕/)　(石慶/傳)¶
汲黯為主爵都尉多病病且滿三月上常賜告者數最¶
後嚴助為請告(汲黯/傳)¶
故事公卿病輙賜告谷永為大司農病三月有司奏請¶
免獨即時免(谷永/傳)¶
<pb:KR2m0006_WYG_042-2a>¶
琅邪大守馮野王病滿三月賜告與妻子歸杜陵就醫¶
藥御史中丞劾奏野王賜告養病而私自便持虎符出界¶
歸家奉詔不敬杜欽曰竊見令曰吏二千石告過長安¶
謁不分别予賜今有司㠯為予告得歸賜告不得歸是¶
一律两科失省刑之意夫三最予告令也病滿三月賜¶
告詔恩也今告則得詔恩則不得失輕重之差又二千¶
石病賜告得歸有故事不得去郡亡著令即以二千石¶
守千里之地任兵馬之重不宜去郡將以制刑為後法¶
<pb:KR2m0006_WYG_042-2b>¶
者則野王之辠在未制令之前也不聽竟免野王郡國¶
二千石病賜告不得歸家自此始(本/傳)¶
郎官故事令郎出錢市財用給文書廼得出名曰山郎¶
(張晏曰山財用之/所出故取名焉)移病盡一日輒償一沐或至歳餘不¶
得沐其豪富郎日出遊戲或行錢得善部(師古曰郎官/之職各有所)¶
(部/)楊惲為中郎將罷山郎移長度大司農㠯給財用其¶
&KR0858;病休謁洗沐皆以法令從事(楊惲/傳)¶
孝哀初即位令博士弟子父母死予寧三年(本/紀)¶
<pb:KR2m0006_WYG_042-3a>¶
　　奉朝請(朝朔/望)¶
時㑹朝請(宣紀如淳曰春/曰朝秋曰請)¶
丞相張禹遜位㠯特進奉朝請¶
𫝊喜位特進奉朝請¶
馮參以列侯奉朝請¶
杜緩前免太常㠯列侯奉朝請¶
闗内侯蕭望之給事中朝朔望坐次將軍¶
萬石君奮歸老於家㠯歳時為朝臣¶
<pb:KR2m0006_WYG_042-3b>¶
蘇武以著節老臣令朝朔望(並本/傳)¶
　　久任¶
孝文時吏居官者或長子孫㠯官為氏倉氏庫氏則倉¶
庫吏之後也其二千石長吏亦安官樂職然後上下相¶
望莫有苟且之意(王嘉/傳)¶
武帝即位數歳為吏者長子孫居官者㠯為姓號(平凖/書)¶
孝宣地節二年上始親政事侍中尚書功勞當遷及有¶
異善至于子孫終不改易(本/紀)¶
<pb:KR2m0006_WYG_042-4a>¶
宣帝以為太守吏民之本也數變易則下不安民知其¶
將久不可欺㒺廼服從其教化¶
黄霸曰數易長吏送故迎新之費及奸吏縁絶簿書盗¶
財物公私耗費甚多皆當出於民(黄霸/傳)¶
丞相¶
　蕭何曺參公孫賀並十三年¶
　張蒼孝文四年十二月相後元二年八月免凡十五¶
　年¶
<pb:KR2m0006_WYG_042-4b>¶
　陳平孝恵元年相孝文二年薨凡十二年¶
　石慶孝武元鼎五年相大初二年薨凡十年¶
　于定國魏相並九年¶
光禄勲¶
　徐自為二十六年¶
　王恬啟二十五年　　　張武二十三年¶
　周仁十三年　　　　　于永十六年¶
太僕¶
<pb:KR2m0006_WYG_042-5a>¶
　夏侯嬰自髙帝為沛公時常奉車至孝文八年薨¶
廷尉¶
　于定國十八年¶
大鴻臚¶
　商邱成十二年¶
大司農¶
　髙帝元年執盾襄為治粟内史至孝景後二年大農¶
　令惠凡六十五年(恐表有/闕文)¶
<pb:KR2m0006_WYG_042-5b>¶
中尉¶
　張歐九年¶
御史中丞¶
　咸宣為御史及中丞者幾二十歳¶
郎¶
　張釋之為騎郎十年不得調¶
　楊雄為郎給事黄門三世不徙官¶
尚書¶
<pb:KR2m0006_WYG_042-6a>¶
　故事尚書㠯久轉遷(孔光/傳)¶
大樂¶
　樂家有制氏目雅樂聲律世世在大樂官¶
刺史¶
　故事刺史居部九嵗舉為守相¶
郡守¶
　黄霸為潁川八年¶
　張敞為京兆九歳¶
<pb:KR2m0006_WYG_042-6b>¶
　　恩賜¶
帶劍履上殿入朝不趨¶
　髙帝五年奏位次令蕭何第一賜帶劍履上殿入朝¶
　不趨¶
奏事不名入殿不趨¶
　髙帝褒賞元功相國蕭何邑户既倍又䝉殊禮奏事¶
　不名入殿不趨¶
入殿門不趨殺人不死¶
<pb:KR2m0006_WYG_042-7a>¶
　髙帝欲自擊陳豨周緤泣諫上㠯為愛我賜入殿門¶
　不趨殺人不死¶
几杖不朝¶
　吳王濞稱疾不朝京師及後使人為秋請上賜吳王¶
　几杖者不朝¶
　孝武元朔二年賜淮南王菑川王几杖毋朝(師古曰/安忘皆)¶
　(武帝諸/父列也)¶
天子旌旗¶
<pb:KR2m0006_WYG_042-7b>¶
　梁孝王武得賜天子旌旗從千乘萬騎出稱警入言¶
　䟆¶
　江都易王非以軍功賜天子旌旗¶
祭酒¶
　吳王濞賜號為劉氏祭酒¶
　宣帝以蘓武著節老臣號為祭酒¶
外繇¶
　卜式持錢二千萬與河内太守㠯給徙民上廼賜式¶
<pb:KR2m0006_WYG_042-8a>¶
　外繇四百人¶
安車駟馬¶
　薛廣徳為御史大夫乞骸骨安車駟馬黄金六十斤¶
　罷¶
　杜延年為御史大夫乞骸骨賜安車駟馬¶
　永始中左將軍史丹乞骸骨賜安車駟馬歸第¶
　大司空彭宣乞骸骨王莽恨宣求退故不賜安車駟¶
　馬¶
<pb:KR2m0006_WYG_042-8b>¶
武庫兵¶
　毋將隆曰漢家邊吏職在距㓂亦賜武庫兵皆任其¶
　事然後䝉之¶
車屏官屬¶
　宣帝㠯賢良髙第揚州刺史黄霸為潁川太守賜車¶
　蓋特髙一丈别駕主簿車緹油屏泥於軾前¶
金(常賜也今/但舉其畧)¶
　賜張良金百鎰(本傳服䖍曰二十四曰鎰師古/曰秦以鎰名金若漢之論斤也)¶
<pb:KR2m0006_WYG_042-9a>¶
　賜將軍四斤金(恵紀晉灼曰凢言黄金真金也不言/黄謂錢也食貨志黄金一斤直錢萬)¶
　(師古曰諸賜言黄金者皆與之/金不言黄者一金與萬錢也)¶
　宣帝時郡國有理効輒增秩賜金¶
常賜¶
　養牛　　　　　　　　上尊酒¶
　甲第　　　　　　　　奴婢¶
　錢　　　　　　　　　繒帛¶
　東園秘器　　　　　　冢地¶
<pb:KR2m0006_WYG_042-9b>¶
　　致仕¶
萬石君奮㠯上大夫禄歸老於家㠯嵗時為朝臣¶
周仁病免㠯二千石禄歸老¶
張歐以上大夫禄歸老於家¶
韋賢七十餘為相地節三年㠯老病乞骸骨賜黄金百¶
斤罷歸賜第一區丞相致仕自賢始¶
薛廣徳為御史大夫乞骸骨賜安車駟馬黄金六十斤¶
罷¶
<pb:KR2m0006_WYG_042-10a>¶
杜延年為御史大夫乞骸骨天子優之使光禄大夫持¶
節賜延年黄金百斤牛酒加致醫藥延年遂稱病篤賜¶
安車駟馬罷就第¶
疏廣疏受父子並為師傅俱上疏乞骸骨上㠯其年皆¶
老許之加賜黄金二十斤皇太子贈㠯五十斤公卿大¶
夫故人邑子設祖道供張東都門外送者車數百兩¶
孝平元始元年令天下吏比二千石㠯上年老致仕者¶
三分故禄終其身¶
<pb:KR2m0006_WYG_042-10b>¶
龔勝邴漢俱乞骸骨惟元始二年六月庚寅光禄大夫¶
大中大夫耆艾二人㠯老病罷太皇太后使謁者僕射¶
策詔之曰蓋聞古者有司年至則致事所㠯恭遜而不¶
盡其力也今大夫年至矣朕愍㠯官職之事煩大夫其¶
上子若孫若同産同産子一人大夫其修身守道㠯終¶
髙年賜帛及行道舍宿嵗時羊酒衣衾皆如韓福故事¶
所上子男皆除為郎(並本/傳)¶
　　圖功臣¶
<pb:KR2m0006_WYG_042-11a>¶
孝宣甘露三年單于始入朝帝思股肱之羙廼圖畵其¶
人於麒麟閣法其形貎書其官爵姓名唯霍光不名凡¶
十一人(蘓武/傳)¶
　大將馬將軍博陸侯姓霍氏¶
　衛將軍富平侯張安世¶
　車騎將軍龍頟侯韓增¶
　後將軍營平侯趙充國¶
　丞相髙平侯魏相¶
<pb:KR2m0006_WYG_042-11b>¶
　丞相博陽侯丙吉¶
　宗正陽城侯劉徳¶
　御史大夫建平侯杜延年¶
　少府梁邱賀¶
　太子太傅蕭望之¶
　典屬國蘓武¶
初趙充國㠯功徳與霍光等列畵未央宫成帝時西𦍑¶
有警上思將帥之臣追羙充國廼召黄門郎楊雄即充¶
<pb:KR2m0006_WYG_042-12a>¶
國圖畵而頌之(趙充/國傳)¶
孝平元始四年詔書祀百辟卿士有益於民者蜀郡以¶
文翁九江㠯召父應詔書(循吏/傳)¶
　¶
　¶
　¶
　¶
　¶
<pb:KR2m0006_WYG_042-12b>¶
　¶
　¶
　¶
　¶
　¶
　¶
　¶
　西漢會要卷四十二¶
