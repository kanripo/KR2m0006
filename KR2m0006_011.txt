# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:15.569633
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 卷十一
<pb:KR2m0006_WYG_011-1a>¶
欽定四庫全書¶
　西漢㑹要卷十一¶
　　　　　　　　　　　　宋　徐天麟　撰¶
　禮五(吉禮/)¶
　　祖宗配侑¶
孝文十六年起渭陽五帝廟祭泰一地祗以太祖髙皇¶
帝配(郊祀志/王莾疏)¶
孝武元鼎五年立泰一祠於甘泉亦以髙祖配(同/上)¶
<pb:KR2m0006_WYG_011-1b>¶
元封四年祠泰一五帝於明堂上坐合髙皇帝祠坐對¶
之(服䖍曰時未以髙祖配天故言對劉攽曰/按王莾疏文帝已用髙祖配矣何謂未乎)¶
孝平元始四年郊祀髙祖以配天宗祀孝文以配上帝¶
(本/紀)¶
元始五年安漢公莽奏以正月上辛若丁天子親合祀¶
天墬于南郊以髙帝髙后配以日冬至使有司奉祀南¶
郊髙帝配日夏至使有司奉祭北郊髙后配(郊祀/志)¶
　　緫天神¶
<pb:KR2m0006_WYG_011-2a>¶
髙帝初或言周興而邑立后稷之祠至今血食天下於¶
是髙祖制詔御史其令天下立靈星祠(張晏曰龍星左/角曰天田則農)¶
(祥也晨見/而祭之)常以嵗時祠以牛(郊祀志徐天麟按後漢志/云言祠后稷而謂之靈星)¶
(者以后稷又/配食星也)¶
孝武作泰一祠壇祭日以牛祭月以羊彘特朝朝日夕¶
夕月則揖而見泰一(郊祀/志)¶
元封三年夏旱其令天下尊祠靈星焉(郊祀/志)¶
孝宣又立嵗星辰星太白熒惑南斗祠於長安城旁成¶
<pb:KR2m0006_WYG_011-2b>¶
山祠日萊山祠月又祠四時於瑯邪蚩尤於夀良(郊祀/志)¶
平帝元始五年王莾已奏復長安南北郊又言書曰類¶
於上帝禋於六宗歐陽大小夏矦三家説六宗皆曰上¶
不及天下不及墬旁不及四方在六者之間助隂陽變¶
化實一而名六名實不相應禮記祀典功施於民則祀¶
之天文日月星辰所昭仰也地理山川海澤所生殖也¶
易有八卦乾坤六子水火不相逮雷風不相悖山澤通¶
氣然後能變化既成萬物也臣前奏徙甘泉泰畤汾隂¶
<pb:KR2m0006_WYG_011-3a>¶
后土皆復于南北郊謹按周官兆五帝于四郊山川各¶
因其方今五帝兆居在雍五畤不合於古又日月雷風¶
山澤易卦六子之尊氣所謂六宗也星辰水火溝瀆皆¶
六宗之屬也今或未特祀或無兆居謹與太師光大司¶
徒宫羲和歆等八十九人議皆曰天子父事天母事地¶
今稱天神曰皇天上帝泰一兆曰泰畤而稱墬祇曰后¶
土與中央黄靈同又兆北郊未有尊稱宜令墬祗稱皇¶
墬后祗兆曰廣畤易曰方以類聚物以羣分分羣神以¶
<pb:KR2m0006_WYG_011-3b>¶
類相從為五部兆天墬之别神中央帝黄靈后土畤及¶
日廟北辰北斗填星中宿中宫于長安城之未墬兆東¶
方帝太昊青靈勾芒畤及雷公風伯廟嵗星東宿東宫¶
于東郊兆南方炎帝赤靈祝融畤及熒惑星南宿南宫¶
于南郊兆西方帝少皥白靈蓐収畤及太白星西宿西¶
宫于西郊兆北方帝顓頊黒靈𤣥冥畤及月廟雨師廟¶
辰星北宿北宫于北郊兆奏可於是長安旁諸廟兆畤¶
甚盛矣(郊祀/志)¶
<pb:KR2m0006_WYG_011-4a>¶
　　山川¶
始名山大川在諸矦諸矦祝各自奉祠天子官不領及¶
齊淮南國廢令太祝盡以嵗時致禮如故(郊祀/志)¶
孝文十二年詔河湫漢水玉各加二(同/上)¶
十五年修名山大川嘗祀而絶者有司以嵗時致禮(本/紀)¶
孝武建元元年詔曰河海潤千里其令祠官脩山川之¶
祠為嵗事曲加禮(本/紀)¶
元封元年上登封泰山用事八神八神者一曰天主祠¶
<pb:KR2m0006_WYG_011-4b>¶
天齊天齊淵水居臨菑南郊山下下者二曰地主祠泰¶
山梁父盖天好隂祠之必扵髙山之下畤命曰畤地貴¶
陽祭之必於澤中圜丘云三曰兵主祠蚩尤蚩尤在東¶
平陸監鄉齊之西竟也四曰隂主祠三山五曰陽主祠¶
之罘山六曰月主祠之萊山皆在齊北竝勃海七曰日¶
主祠盛山盛山斗入海最居齊東北陽以迎日出云八¶
曰四時主祠瑯邪瑯邪在齊東北盖嵗之所始(郊祀/志)¶
孝宣神爵元年制詔大常夫江海百川之大者也今闕¶
<pb:KR2m0006_WYG_011-5a>¶
焉無祠其令祠官以禮為嵗事以四時祠江海頟水祈¶
為天下豐年焉自是五嶽四瀆皆有常禮東嶽太山於¶
愽中嶽泰室於嵩髙南嶽灊山於灊西嶽華山於華陰¶
北嶽常山於上曲陽河於臨晋江於江都淮於平氏濟¶
於臨邑界中皆使者持節侍祠唯泰山與河嵗五祠江¶
水四餘皆一禱而三祠云又祠太室山於即墨三户山¶
於下宻祠天封苑火井於鴻門又立嵗星辰星太白熒¶
惑南斗祠於長安城旁又祠叄山八神於曲城蓬山石¶
<pb:KR2m0006_WYG_011-5b>¶
社石鼓於臨胊之罘山於腄成山於不夜萊山於黄成¶
山祠日萊山祠月(郊祀/志)¶
　　髙禖¶
武帝年二十九迺得太子甚喜為立禖使東方朔枚臯¶
為禖祝(武五/子傳)¶
　　臘蜡¶
髙祖十年有司請令縣官常以春二月及臘祠稷以羊¶
彘(志漢舊儀云十二月嵗/事臘以亥日祠皆太牢)¶
<pb:KR2m0006_WYG_011-6a>¶
孝武太初二年祠門户比臘(本紀師古曰冬/至後臘祭百神)¶
嚴延年毋欲從延年臘(本傳注云建丑之月為臘/祭因會飲若今之蜡節也)¶
　　藉田(親蠶/)¶
文帝二年正月丁亥詔曰夫農天下之本也其開藉田¶
朕親率耕以給宗廟粢盛(本紀應邵曰古者天子耕藉/田千畆藉者帝王典藉之常)¶
(也臣瓉曰藉/謂蹈藉也)¶
文帝即位賈誼説上曰漢之為漢㡬四十年矣公私之¶
積猶可哀痛今敺民而歸之農皆著於本使天下各食¶
<pb:KR2m0006_WYG_011-6b>¶
其力末技游食之民轉而縁南畮則菑積足而民樂其¶
所矣於是上感誼言始開藉田躬耕以勸百姓(食貨/志)¶
十三年春二月甲寅詔曰朕親率天下農耕以供粢盛¶
皇后親桑以奉祭服其具禮儀(本/紀)¶
景帝後二年夏四月詔曰雕文刻鏤傷農事者也錦繡¶
纂組害女紅者也農事傷則飢之本也女紅害則寒之¶
原也夫飢寒並至而能亡為非者寡矣朕親耕后親桑¶
以奉宗廟粢盛祭服為天下先欲天下務農蠶素有蓄¶
<pb:KR2m0006_WYG_011-7a>¶
積以偹灾害(本/紀)¶
武帝制曰朕親耕藉田以為農先(董仲/舒傳)¶
征和四年三月上耕于鉅定(本紀應邵曰/應國縣也)¶
昭帝始元元年二月己亥上耕于鈎盾弄田(應邵曰時/帝年九嵗)¶
(未能親耕帝藉鈎盾官者近著故徃試耕為戯弄也臣/瓉曰西京故事弄田在未央宫中師古曰弄田謂游宴)¶
(之田天子所戯弄耳非/為昭帝年㓜創有此名)¶
六年春正月上耕于上林(並本/紀)¶
　　雜録¶
<pb:KR2m0006_WYG_011-7b>¶
大司農屬官有藉田令丞(百官/表)¶
繭舘(元后傳漢宫闕䟽云上林/苑有繭舘盖蠶繭之所也)¶
成帝建始四年谷永對曰皇后桑蠶以治祭服共事天¶
地宗廟正以是日疾風自西北大寒雨雪壊敗其功以¶
章不鄉(讀曰/嚮)宜齊戒避寢以深自責(五行/志)¶
　　社稷¶
髙祖初起禱豐枌榆社天下已定詔御史令豐治枌榆¶
社常以時春以羊彘祠之(郊祀/志)¶
<pb:KR2m0006_WYG_011-8a>¶
漢二年令民除秦社稷立漢社稷(紀又郊祀志云/令縣為公社)¶
十年春有司請令縣常以春二月及臘祠稷以羊彘民¶
里社各自裁以祠制曰可(郊祀/志)¶
武帝立子閎為齊王策曰受茲青社立子且為燕王策¶
曰受茲元社立子胥為廣陵王策曰受茲赤社禇先生¶
曰諸矦王始封者必受土於天子之社歸立之以為國¶
社以嵗時祠之春秋大傳曰天子之國有泰社東方青¶
南方赤西方白北方黒上方黄故将封於東方者取青¶
<pb:KR2m0006_WYG_011-8b>¶
土封於南方者取赤土封於西方者取白土封於北方¶
者取黒土封於上方者取黄土各取其色物裹以白茅¶
封以為社此始受封於天子者也此之為主土主土者¶
立社而奉之也(史記三/王世家)¶
平帝元始三年王莾言帝王建立社稷社者土也宗廟¶
王者所居稷者百榖之主所以奉宗廟共粢盛人所食¶
以生活也王者莫不尊重親郊自為之主禮如宗廟詩¶
曰乃立冢土又曰以御田祖以祈甘雨禮記曰維祭宗¶
<pb:KR2m0006_WYG_011-9a>¶
廟社稷為越紼而行事聖漢興禮儀稍定已有官社未¶
立官稷(臣瓉曰髙帝除秦社稷立漢社稷禮所謂大社/也時立官又社以夏禹所謂王社也見漢祀令)¶
(而未立官稷至此始立之世也/祖中興不立官稷相承至今)遂於官社後立官稷以¶
夏禹配食官社后稷配食官稷稷種榖樹徐州牧嵗貢¶
五色土各一斗(郊祀志又按平紀師古曰初立官稷於/官社之後是為一處今更創置建於别)¶
(所不相/從也)¶
　　雜録¶
欒布為燕相燕齊之齊皆為立社號曰欒公社(本/傳)¶
<pb:KR2m0006_WYG_011-9b>¶
昌邑有枯社木卧復生(眭𢎞傳師古曰社/木社主之木也)¶
建昭五年兖州刺史浩賞禁民私所自立社山陽槖茅¶
鄉社有大槐吏伐斷之其夜槐復立其故處(五行/志)¶
　　明堂¶
文帝時賈山言願以夏嵗二月定明堂(本/傳)¶
武帝建元元年議立明堂遣使者安車蒲輪束帛加璧¶
迎魯申公上鄉儒術招賢良趙綰王臧等以文學為公¶
卿欲議古立明堂城南以朝諸侯事未就竇太后不好¶
<pb:KR2m0006_WYG_011-10a>¶
儒術使人㣲伺趙綰等姦利按綰臧綰臧自殺諸所興¶
為皆廢(以本紀及/郊祀志修)¶
趙綰王臧請立明堂以朝諸侯不能就其事乃言師申¶
公於是上使使束帛加璧安車以蒲裏輪駕駟迎申公¶
弟子二人乘軺傳從至舍魯邸議明堂事大喜竇太后喜¶
老子言不説儒術得綰臧之過以責上上因廢明堂事(申公/傳)¶
元封元年登封泰山降坐明堂(本紀臣瓉曰泰山東北/阯古時有明堂處則此)¶
(所坐者也明年/乃作明堂耳)¶
<pb:KR2m0006_WYG_011-10b>¶
元封二年作明堂于泰山下初太子封泰山泰山東北¶
址古時有明堂處處險不敞上欲治明堂奉髙旁未曉¶
其制度濟南人公玉帯上黄帝時明堂圖明堂中有一¶
殿四面無壁以茅盖通水水圜宫垣為復道上有樓從西¶
南入名曰昆侖天子從之入以拜祀上帝焉於是上令¶
奉髙作明堂汶上如帯圖及是嵗修封則祠泰一五帝¶
於明堂上坐合髙皇帝祠坐對之祠后土於下房以二¶
十太牢天子從昆侖道入始拜明堂如郊禮畢尞堂下¶
<pb:KR2m0006_WYG_011-11a>¶
而上(以本紀及/郊祀志修)¶
太初元年行幸泰山以十一月甲子朔旦冬至日祀上¶
帝於明堂後每修封其賛饗曰天増授皇帝泰元神策¶
周而復始皇帝敬拜泰一(郊祀/志)¶
天漢三年三月行幸泰山祀明堂因受計還(本/紀)¶
太始四年三月行幸泰山壬午祀髙帝于明堂以配上¶
帝因受計癸未祀孝景皇帝于明堂(本/紀)¶
平帝元始四年正月宗祀孝文以配上帝二月王莾奏¶
<pb:KR2m0006_WYG_011-11b>¶
立明堂(本紀應劭曰明堂所以正四時出教化明堂上/圜下方八窻四達布政之宫在國之陽上八窻)¶
(法八風四達法四時九室法九州十二重法十二月三/十六户法三十六風七十二牖法七十二雨孝經曰宗)¶
(祀文王於明堂以配上帝上帝謂五時帝太昊之屬黄/帝曰合宫有虞曰總章商曰陽舘周曰明堂)¶
五年正月祫祭明堂諸矦王二十八人列矦百二十人¶
宗室子九百餘人召助祭禮畢皆益户賜爵及金帛増¶
秩補吏各有差羲和劉歆等四人使治明堂辟廱令漢¶
與文王靈臺周公作洛同符皆封為列矦(本紀按功臣/表平晏劉歆)¶
(孔永孫迁使治明堂辟雍/得萬國驩心矦各千户)¶
<pb:KR2m0006_WYG_011-12a>¶
　¶
　¶
　¶
　¶
　¶
　¶
　¶
　¶
<pb:KR2m0006_WYG_011-12b>¶
　¶
　¶
　¶
　¶
　¶
　¶
　¶
　西漢㑹要卷十一¶
