# -*- mode: mandoku-view; -*-
#+TITLE: 西漢會要
#+DATE: 2015-08-24 22:49:15.722972
#+PROPERTY: ID KR2m0006
#+PROPERTY: BASEEDITION WYG    
#+PROPERTY: JUAN 卷二十二
<pb:KR2m0006_WYG_022-1a>¶
欽定四庫全書¶
　西漢㑹要卷二十二¶
　　　　　　　　　　　　　宋　徐天麟　撰¶
　樂下¶
　　樂章¶
安世房中歌十七章其詩曰¶
大孝備矣休徳昭清髙張四縣樂充宫廷芬樹羽林雲¶
景杳㝠金支秀華庻旄翠旌¶
<pb:KR2m0006_WYG_022-1b>¶
七始華始肅倡和聲神來宴娭庻㡬是聴粥粥音送細¶
齊人情忽乘青𤣥熈事備成清思聈聈經緯㝠㝠¶
我定厯數人告其心敕身齊戒施教申申乃立祖廟敬明尊¶
親大矣孝熈四極爰轃¶
王矦秉徳其鄰翼翼顯明昭式清明鬯矣皇帝孝徳竟¶
全大功撫安四極¶
海内有姦紛亂東北詔撫成師武臣承徳行樂交逆簫¶
勺羣慝肅為濟哉盖定燕國¶
<pb:KR2m0006_WYG_022-2a>¶
大海蕩蕩水所歸髙賢愉愉民所懐大山崔百卉殖民¶
何貴貴有徳¶
安其所樂終産樂終産世繼緒飛龍秋游上天髙賢愉¶
樂民人¶
豐草葽女羅施善何如誰能回大莫大成教徳長莫長¶
被無極¶
靁震震電燿燿明徳鄉治本約治本約澤𢎞大加被寵¶
咸相保徳施大世曼夀¶
<pb:KR2m0006_WYG_022-2b>¶
都荔遂芳窅窊桂華孝奏天儀若日月光乘𤣥四龍囘¶
馳北行羽旄殷盛芬哉芒芒孝道随世我署文章(桂/華)¶
馮馮翼翼承天之則吾易久逺燭明四極慈恵所愛羙¶
若休徳杳杳㝠㝠克綽永福(羙芳/)¶
磑磑即即師象山則嗚呼孝哉案撫戎國蠻夷竭歡象¶
來致福兼臨是愛終無兵革¶
嘉薦芳矣告靈饗矣告靈既饗徳音孔臧惟德之臧建¶
矦之常承保天休令問不&KR0111;¶
<pb:KR2m0006_WYG_022-3a>¶
皇皇鴻明蕩矦休徳嘉承天和伊樂厥福在樂不荒惟¶
民之則¶
浚則師徳下民咸殖令問在舊孔容翼翼¶
孔容之常承帝之明下民之樂子孫保光承順温良受¶
帝之光嘉薦令芳夀考不忘¶
承帝明徳師象山則雲施稱名永受厥福承容之常承¶
帝之明下民安樂受福無疆¶
郊祀歌十九章其詩曰¶
<pb:KR2m0006_WYG_022-3b>¶
練時日侯有望焫膋蕭延四方九重開靈之斿垂恵恩¶
鴻祐休靈之車結𤣥雲駕飛龍羽旄紛靈之下若風馬¶
左蒼龍右白虎靈之來神哉沛先以雨般裔裔靈之至¶
慶隂隂相放&KR1820;震澹心靈既坐五音飭虞至旦承靈億¶
牲繭栗粢盛香尊桂酒賓八鄉靈安留吟青黄徧觀此¶
眺瑶堂衆嫭並綽竒麗顔如荼兆逐靡被華文厠霧縠¶
曵阿錫佩珠玉俠嘉夜&KR0649;蘭芳澹容與獻嘉觴¶
練時日一¶
<pb:KR2m0006_WYG_022-4a>¶
帝臨中壇四方承宇繩繩意變備得其所清和六合制¶
數以五海内安寕興文匽武后土富媪昭明三光穆穆¶
優游嘉服上黄¶
帝臨二¶
青陽開動根荄以遂膏潤并愛&KR0613;行畢逮霆聲發榮壧¶
處頃聽枯槀復産乃成厥命衆庻熈熈施及夭胎羣生¶
啿啿惟春之祺¶
青陽三¶
<pb:KR2m0006_WYG_022-4b>¶
朱明盛長旉與萬物桐生茂豫靡有所詘敷華就實既¶
阜既昌登成甫田百鬼廸嘗廣大建祀肅雍不忘神若¶
宥之傳世無疆¶
朱明四¶
西顥沆碭秋氣肅殺含秀垂穎續舊不廢姦偽不萌祅¶
孽伏息隅辟越逺四貉咸服既畏茲威惟慕純徳附而¶
不驕正心翊翊¶
西顥五¶
<pb:KR2m0006_WYG_022-5a>¶
𤣥㝠陵隂蟄蟲盖藏&KR0708;木零落抵冬降霜易亂除邪革¶
正異俗兆民反本抱素懐樸條理信義望禮五嶽籍歛¶
之時掩収嘉榖¶
𤣥𡨕六¶
惟泰元尊媪神蕃釐經緯天地作成四時精建日月星¶
辰度理隂陽五行周而復始雲風雷電降甘露雨百姓¶
蕃滋咸循厥緒繼統共勤順皇之徳鸞路龍鱗㒺不肸¶
飾嘉籩列陳庻幾宴享㓕除凶灾烈騰八荒鐘鼓竽笙¶
<pb:KR2m0006_WYG_022-5b>¶
雲舞翔翔招揺靈旗九夷賔將¶
惟泰元七¶
建始元年丞相匡衡奏罷鸞路龍鱗更定詩曰涓選休¶
成¶
天地並況惟予有慕爰熈紫壇思求厥路恭承禋祀緼¶
豫為紛黼繡周張承神至尊千童羅舞成八溢合好効¶
歡虞泰一九歌畢奏斐然殊鳴琴竽瑟㑹軒朱璆磬金¶
鼓靈其有喜百官濟濟各敬厥事盛牲實爼進聞膏神¶
<pb:KR2m0006_WYG_022-6a>¶
奄留臨須揺長麗前掞光燿明寒暑不忒况皇章展詩¶
應律鋗玉鳴函宫吐角激徴清發梁揚羽申以商造茲¶
新音永乆長聲氣逺倐鳯鳥鴹神夕奄虞盖孔享¶
天地八¶
丞相匡衡奏罷黼繡周張更定詩曰肅若舊典¶
日出入安窮時世不與人同故春非我春夏非我夏秋¶
非我秋冬非我冬泊如四海之池徧觀是邪謂何吾知¶
所樂獨樂六龍六龍之調使我心若訾黄其何不徠下¶
<pb:KR2m0006_WYG_022-6b>¶
日出入九¶
太一况天馬下霑赤汗沬流赭志俶儻精權竒籋浮雲¶
晻上馳體容與迣萬里今安匹龍為友¶
元狩三年馬生渥洼水中作¶
天馬徠從西極渉流沙九夷服天馬徠出泉水虎脊兩¶
化若鬼天馬徠厯無草徑千里循東道天馬徠執徐時¶
將揺舉誰與期天馬徠開逺門竦予身逰昆侖天馬徠¶
龍之媒游閶闔觀玉臺¶
<pb:KR2m0006_WYG_022-7a>¶
天馬十¶
太初四年誅宛王獲宛馬作¶
天門開詄蕩蕩穆並騁以臨饗光夜燭德信著靈&KR0906;平¶
而鴻長生豫大朱涂廣夷石為堂飾玉梢以舞歌體招¶
揺若永望星留俞塞隕光照紫幄珠熉黄幡比翄囬集¶
貳䨇飛常羊月穆穆以金波日華燿以宣明假清風軋¶
忽激長至重觴神裴囘若留放殣冀親以肆章函䝉祉¶
福常若期寂漻上天知厥時泛泛滇滇從髙斿殷勤此¶
<pb:KR2m0006_WYG_022-7b>¶
路臚所求佻正嘉吉𢎞以昌休嘉砰隐溢四方専精厲¶
意逝九閡紛紜六幕浮大海¶
天門十一¶
景星顯見信星彪列象載昭庭日親以察參侔開闔爰¶
推本紀汾脽出鼎皇祜元始五音六律依韋饗昭雜變¶
並㑹雅聲逺姚空桑琴瑟結信成四興逓代八風生殷¶
殷鐘石羽籥鳴河龍供鯉醇犧牲百末㫖酒布蘭生泰¶
尊柘漿析朝酲㣲感心攸通修名周流常羊思所并穰¶
<pb:KR2m0006_WYG_022-8a>¶
穰復正直徃寗馮蠵切和䟽冩平上天布施后土成穰¶
穰豐年四時榮¶
景星十二¶
元鼎五年得鼎汾隂作¶
齊房産草九莖連葉宫童効異披圖案諜𤣥氣之精囬¶
復此都蔓蔓日茂芝成靈華¶
齊房十三¶
元封二年芝生甘泉齊房作¶
<pb:KR2m0006_WYG_022-8b>¶
后皇嘉壇立𤣥黄服物發冀州兆䝉祉福沇沇四塞假¶
狄合處經營萬億咸遂厥宇¶
皇后十四¶
華&KR0177;&KR0177;固靈根神之斿過天門車千乘敦昆侖神之出¶
排玉房周流雜拔蘭堂神之行旌容容騎沓沓般傱傱¶
神之徠泛翊翊甘露降慶雲集神之揄臨壇宇九疑賓¶
䕫龍舞神安坐鴹吉時共翊翊合所思神嘉虞申貳觴¶
福滂洋邁延長沛施祐汾之阿揚金光横泰河莾若雲¶
<pb:KR2m0006_WYG_022-9a>¶
増陽波徧臚驩騰天歌¶
華&KR0177;&KR0177;十五¶
五神相包四鄰土地廣揚浮雲扢嘉壇椒蘭芳璧玉精¶
垂華光益億年羙始興交於神若有承廣宣延咸畢觴¶
靈輿位偃蹇驤卉汨臚析奚遺滛渌澤&KR1261;然歸¶
五神十六¶
朝隴首覧西垠雷電尞獲白麟爰五止顯黄徳圖匈虐¶
熏鬻殛闢流離抑不詳賔百僚山河饗掩回轅鬗長馳¶
<pb:KR2m0006_WYG_022-9b>¶
騰雨師洒路陂流星隕感惟風籋歸雲撫懐心¶
朝隴首十七¶
元狩元年行幸雍獲白麟作¶
象載瑜白集西食甘露飲榮泉赤鴈集六紛員殊翁雜¶
五采文神所見施祉福登蓬萊結無極¶
象載瑜十八¶
太始三年行幸東海獲赤鴈作¶
赤蛟綏黄華盖露夜零晝晻濭百君禮六龍位勺椒漿¶
<pb:KR2m0006_WYG_022-10a>¶
靈已醉靈已享錫吉祥芒芒極降嘉觴靈殷殷爛揚光¶
延夀命永未央杳㝠㝠塞六合澤汪濊輯萬國靈禗禗¶
象輿轙票然逝旗逶蛇禮樂成靈將歸託𤣥徳長無衰¶
赤蛟十九¶
　　角抵¶
武帝元封三年作角抵戯(本紀文穎曰名此樂為角抵/者两两相當角力角技藝射)¶
(御故名角抵盖雜伎/樂也師古曰抵當也)¶
六年京師民觀角抵于上林平樂館(本/紀)¶
<pb:KR2m0006_WYG_022-10b>¶
孝武之世開玉門通西域設酒池肉林以饗四夷之賓¶
客作巴俞都盧海中碭(徒浪/反)極漫衍魚龍角抵之戯以¶
觀視之(西域傳賛晋灼曰都盧國名也李竒曰都盧輕/體善縁者也碭極樂名也師古曰巴人巴州人)¶
(也巴俞之人所謂賓人也勁鋭善舞本從髙祖定三秦/有功髙祖喜觀其舞因令樂人習之故有巴俞之樂漫)¶
(衍者即張衡西京賦所云巨獸百尋是為漫延者也魚/龍者為舍利之獸先戯於庭極畢乃入殿前激水化成)¶
(比目魚跳躍潄水作霧障日畢化成黄龍八丈出水敖也/戯於庭炫燿日光西京賦云海鱗變而成龍即為此色)¶
元帝初元四年罷角抵戯(本紀刑法志/云用貢禹議)¶
　西漢㑹要卷二十二¶
